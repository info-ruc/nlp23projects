武王问太公曰： 引兵深入诸侯之地，遇高山盘石，其上亭亭，无有草木，四面受敌，吾三军恐惧，士卒迷惑，吾欲以守则固，以战则胜，为之奈何？ 
太公曰： 凡三军处山之高，则为敌所栖，处山之下，则为敌所囚。
既以被山而处，必为鸟云之陈。
鸟云之陈，阴阳皆备，或屯其阴，或屯其阳。
处山之阳，备山之阴；处山之阴，备山之阳；处山之左，备山之右；处山之右，备山之左。
其山敌所能陵者，兵备其表，衢道通谷，绝以武车。
