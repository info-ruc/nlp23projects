宋子曰：霄汉之间云霞异色，阎浮之内花叶殊形。
天垂象而圣人则之，以五彩彰施于五色，有虞氏岂无所用其心哉？
飞禽众而凤则丹，走兽盈而麟则碧，夫林林青衣，望阙而拜黄朱也，其义亦犹是矣。
君子曰： 甘受和，白受采。 
世间丝、麻、裘、褐皆具素质，而使殊颜异色得以尚焉，谓造物不劳心者，吾不信也。
○诸色质料
大红色、莲红、桃红色、银红、水红色、木红色、紫色、赭黄色、鹅黄色、金黄色、茶褐色、大红官绿色、豆绿色、油绿色、天青色、蒲萄青色、蛋青色、翠蓝、天蓝玄色、月白草色二色、象牙色、藕褐色。
入内薄染即起，红焰之色隐然。此布一时重用。
○蓝淀
凡蓝五种，皆可为淀。
茶蓝即菘蓝，插根活；蓼蓝、马蓝、吴蓝等皆撒子生。
近又出蓼蓝小叶者，俗名苋蓝，种更佳。
凡种茶蓝法冬月割获，将叶片片削下，入窖造淀。
其身斩去上下，近根留数寸。薰干，埋藏土内。
春月烧净山土使极肥松，然后用锥锄，刺土打斜眼，插入于内，自然活根生叶。
其余蓝皆收子撒种畦圃中。暮春生苗，六月采实，七月刈身造淀。
凡造淀，叶者茎多者入窖，少者入桶与缸。水浸七日，其汁自来。
每水浆一石下石灰五升，搅冲数十下，淀信即结。
水性定时，淀沉于底。
近来出产，闽人种山皆茶蓝，其数倍于诸蓝。山中结箬篓，输入舟航。
其掠出浮沫晒干者曰靛花。
凡靛入缸必用稻灰水先和，每日手执竹棍搅动，不可计数，其最佳者曰标缸。
○红花
红花场圃撒子种，二月初下种，若太早种者，苗高尺许即生虫如黑蚁，食根立毙。凡种地肥者，苗高二三尺。
每路打橛，缚绳横阑，以备狂风拗折。
若瘦地尺五以下者，不必为之。
红花入夏即放绽，花下作求汇多，刺花出求上。
采花者必侵晨带露摘取。
若日高露旰，其花即已结闭成实，不可采矣。
其朝阴雨无露，放花较少，旰摘无妨，以无日色故也，红花逐日放绽，经月乃尽。
入药用者不必制饼。
若入染家用者，必以法成饼然后用，则黄汁净尽，而真红乃现也。
其子煎压出油，或以银箔贴扇面，用此油一刷，火上照干，立成金色。
○造红花饼法
带露摘红花，捣熟以水淘，布袋绞去黄汁。
又捣以酸粟或米泔清。
又淘，又绞袋去汁，以青蒿覆一宿，捏成薄饼，阴干收贮。
染家得法，我朱孔扬，所谓猩红也，
○附：燕脂燕脂古造法以紫矿染绵者为上，红花汁及山榴花汁者次之。
近济宁路但取染残红花滓为之，值甚贱。
其滓干者名曰紫粉，丹青家或收用，染家则糟粕弃也。
○槐花
凡槐树十余年后方生花实。花初试未开者曰槐蕊，绿衣所需，犹红花之成红也。
取者张度籅稠其下而承之。
以水煮一沸，漉干捏成饼，入染家用。
既放之。花色渐入黄，收用者以石灰少许晒拌而藏之。
