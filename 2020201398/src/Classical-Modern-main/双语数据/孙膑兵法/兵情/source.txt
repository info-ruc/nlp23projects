孙子曰： 若欲知兵之情，弩矢其法也。
矢，卒也。弩，将也。
发者，主也。矢，金在前，羽在后，故犀而善走。前今治卒则后重而前轻，阵之则辨，趣之敌则不听，人治卒不法矢也。
弩者，将也。
弩张柄不正，偏强偏弱而不和，其两洋之送矢也不壹，矢虽轻重得，前后适，犹不中将之用心不和得，犹不胜敌也。
矢轻重得，前适，而弩张正，其送矢壹，发者非也，犹不中招也。
卒轻重得，前兵犹不胜敌也。故曰，弩之中彀合于四，兵有功将也，卒也，□也，故曰，兵胜敌也，不异于弩之中招也。
此兵之道也。所循以成道，知其道者，兵有功，主有名。
