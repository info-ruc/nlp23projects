古文：东坡游罗浮山，作诗示叔党，其末云： 负书从我盍归去，群仙正草《新宫铭》。
现代文：苏东坡游罗浮山，写诗给叔党，诗的结尾是： 负书从我盔归去，群仙正草《新宫铭》。

古文：汝应奴隶蔡少霞，我亦季孟山玄卿。 
现代文：汝应奴隶蔡少霞，我亦季孟山玄卿。 

古文：坡自注曰： 唐有梦书《新宫铭》者，云紫阳真人山玄卿撰。
现代文：东坡自注道： 唐代有人梦见书写《新宫铭》，铭文是紫阳真人山玄卿撰写的。

古文：其略曰： 良常西麓，原泽东泄。
现代文：碑铭大意说： 良常西麓，原泽东泄。

古文：新宫宏宏，崇轩壒壒。 
现代文：新宫宏宏，崇轩壒壒。 

古文：又有蔡少霞者，梦人遣书碑铭曰： 公昔乘鱼车，今履瑞云，躅空仰涂，绮辂轮囷。 
现代文：又有一位名叫蔡少霞的，梦见别人让他书写碑铭： 公昔乘鱼车，今履瑞云，躅空仰涂，绮辂轮囷。 

古文：其末题云，五云书阁吏蔡少霞书。 
现代文：其末题记说，五云书阁吏蔡少霞书。 

古文：予案唐小说薛用弱《集异记》载蔡少霞梦人召去，令书碑，题云：《苍龙溪新宫铭》，紫阳真人山玄卿撰。
现代文：我查考唐代小说薛用弱《集异记》,记载蔡少霞梦见自已被人召去，让书写碑文，题道：《苍龙溪新宫铭》，紫阳真人山玄卿撰。

古文：其词三十八句，不闻有五云阁吏之说。鱼车瑞云之语，乃《逸史》所载陈幼霞事，云苍龙溪主欧阳某撰。
现代文：碑铭三十八句，不见有五云阁吏的说法。 鱼车 、 瑞云 这些话，原是《逸史》记载陈幼霞之事，说是苍龙溪主欧阳某人撰的。

古文：盖坡公误以幼霞为少霞耳。
现代文：看来东坡先生把幼霞误以为少霞了。

古文：玄卿之文，严整高妙，非神仙中人嵇叔夜、李太白之流不能作。今纪于此，云： 良常西麓，源泽东泄。
现代文：玄卿的诗文，严整高妙，除非神仙一般的嵇叔夜、李太白之类的人是写不出的，现在抄录在下面： 良常西麓，源泽东泄。

古文：新宫宏宏，崇轩壒壒。
现代文：新宫宏宏，崇轩壒壒。

古文：雕珉盘础，镂檀竦楶。
现代文：雕珉盘础，镂檀竦楶。

古文：碧瓦鳞差，瑶阶肪截。
现代文：碧瓦鳞差，瑶阶肪截。

古文：阁凝瑞雾，楼横祥霓。
现代文：阁凝瑞雾，楼横祥霓。

古文：驺虞巡徼，昌明捧。
现代文：驺虞巡徼，昌明捧。

古文：珠树规连，玉泉矩泄。
现代文：珠树规连，玉泉矩泄。

古文：灵飙遐集，圣日俯晰。
现代文：灵飙遐集，圣日俯晰。

古文：太上游储，无极便阙。
现代文：太上游储，无极便阙。

古文：百神守护，诸真班列。
现代文：百神守护，诸真班列。

古文：仙翁鹄立，道师冰洁。
现代文：仙翁鹄立，道师冰洁。

古文：饮玉成浆，馔琼为屑。
现代文：饮玉成浆，馔琼为屑。

古文：桂旗不动，兰幄牙设。
现代文：桂旗不动，兰幄牙设。

古文：妙乐竞奏，流铃间发。
现代文：妙乐竞奏，流铃间发。

古文：天籁虚徐，风箫泠澈。
现代文：天籁虚徐，风箫泠澈。

古文：凤歌谐律，鹤舞会节。
现代文：凤歌谐律，鹤舞会节。

古文：三变《玄云》，九成《绛雪》。
现代文：三变《玄云》，九成《绛雪》。

古文：易迁徒语，童初讵说。
现代文：易迁徒语，童初讵说。

古文：如毁乾坤，自有日月。
现代文：如毁乾坤，自有日月。

古文：清宁二百三十一年四月十二日建。 
现代文：清宁二百三十一年四月十二日建。 

古文：予顷作广州《三清殿碑》，仿其体为铭诗曰： 天池北阯，越领东鹿。
现代文：予顷作广州《三清殿碑》，仿其体为铭诗曰： 天池北阯，越领东鹿。

古文：银宫崟崟，瑶殿矗矗。
现代文：银宫崟崟，瑶殿矗矗。

古文：陛纳九齿，阊披四目。
现代文：陛纳九齿，阊披四目。

古文：楯角储清，檐牙袤缛，雕牖谽閜，镂楹熠煜。
现代文：楯角储清，檐牙袤缛，雕牖谽閜，镂楹熠煜。

古文：元尊端拱，泰上秉箓。
现代文：元尊端拱，泰上秉箓。

古文：绣黼周张，神光晬穆。
现代文：绣黼周张，神光晬穆。

古文：宝帐流黄，温屏结绿。
现代文：宝帐流黄，温屏结绿。

古文：翠凤干旗，紫霓溜濆。
现代文：翠凤干旗，紫霓溜濆。

古文：星伯振鹭，仙翁立鹄。
现代文：星伯振鹭，仙翁立鹄。

古文：昌明侍几，眉连捧纛。
现代文：昌明侍几，眉连捧纛。

古文：月节下堕，曦轮旁烛。
现代文：月节下堕，曦轮旁烛。

古文：涷雨清尘，矞云散縠。
现代文：涷雨清尘，矞云散縠。

古文：钧籁虚徐，流铃禄续。
现代文：钧籁虚徐，流铃禄续。

古文：童初渟礻辱，勾漏蓄缩。
现代文：童初渟礻辱，勾漏蓄缩。

古文：岳君有衡，海帝维倏。
现代文：岳君有衡，海帝维倏。

古文：中边何护，时节朝宿。
现代文：中边何护，时节朝宿。

古文：飓母沦威，裛妃谢毒。
现代文：飓母沦威，裛妃谢毒。

古文：丹厓罢徼，赤子累福。
现代文：丹厓罢徼，赤子累福。

古文：亿龄圣寿，万世宋箓。 
现代文：亿龄圣寿，万世宋箓。 

古文：凡四十句，读者或许之，然终不近也。
现代文：共四十句，读者或许会赞赏它，可是终究与《新宫铭》有距离。

