韩非作《说难》，而死于说难，盖谏说之难，自古以然。
至于知其所欲说，迎而拒之，然卒至于言听而计从者，又为难而可喜者也。
秦穆公执晋侯，晋阴饴甥往会盟，其为晋游说无可疑者。
秦伯曰： 晋国和乎？ 
对曰： 不和。
小人曰必报仇，君子曰必报德。 
秦伯曰： 国谓君何？ 
曰： 小人谓之不免，君子以为必归；以德为怨，秦不其然。 
秦遂归晋侯。
