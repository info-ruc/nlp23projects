古文：郑彊载八百金入秦，请以伐韩。
现代文：郑强车载八百金进入秦国，请求秦国讨伐韩国。

古文：泠向谓郑彊曰： 公以八百金请伐人之与国，秦必不听公。
现代文：冷向对郑强说： 您用八百金请求秦国讨伐它自己的盟国，秦国一定不会听从您。

古文：公不如令秦王疑公叔。 
现代文：您不如让秦王怀疑公叔。 

古文：郑彊曰： 何如? 
现代文：郑强说： 怎么做呢？ 

古文：曰： 公叔之攻楚也，以几瑟之存焉，故言先楚也。
现代文：冷向说： 公叔进攻楚国，是因为几瑟在楚国，所以他主张首先进攻楚国。

古文：今已令楚王奉几瑟以车百乘居阳翟，令昭献转而与之处，旬有余，彼已觉。
现代文：现在已经让楚王用百辆车子送几瑟回到阳翟，再让昭献回转阳翟与几瑟住在一起，十多天之后，公叔虽已察觉但为时已晚。

古文：而几瑟，公叔之讎也；而昭献，公叔之人也。秦王闻之，必疑公叔为楚也。 
现代文：几瑟是公叔的仇人，昭献是公叔的朋友。秦王听说此事，一定会怀疑公叔帮助楚国。 

