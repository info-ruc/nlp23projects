秦攻韩之管，魏王发兵救之。
昭忌曰： 夫秦强国也，而韩、魏壤梁。
不出攻则已，若出攻，非于韩也必魏也。
今幸而于韩，此魏之福也。
王若救之，夫解攻者，必韩之管也；致攻者，必魏之梁也。 
魏王不听，曰： 若不因救韩，韩怨魏，西合于秦，秦、韩为一，则魏危。 
遂救之秦果释管而攻魏。
魏王大恐，谓昭忌曰： 不用子之计而祸至，为之奈何? 
昭忌乃为之见秦王曰： 臣闻明主之听也，不以挟私为政，是参行也。愿大王无攻魏，听臣也。 
秦王曰： 何也? 
昭忌曰： 山东之众，时合时离，何也哉? 
秦王乃止。
