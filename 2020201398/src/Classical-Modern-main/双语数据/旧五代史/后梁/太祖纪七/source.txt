乾化二年正月，宣： 上元夜，任诸市及坊市各点彩灯，金吾不用禁夜。 
近年以来，以都下聚兵太广，未尝令坊市点灯故也。
庚申，御宣威殿开宴，丞相洎文武官属咸被召列侍，竟日而罢。
壬戌，帝将巡按北境，中外戒严，诏以河南尹、守中书令、判六军事张宗奭为大内留守。
中书门下奏，差定文武官领务尤切宜扈驾者三十八人。
诏工部尚书李皎、左散骑常侍孙骘、右谏议大夫张衍、兵部侍郎刘邈、兵部郎中张俊、光禄少卿卢秉彝并令扈跸。
己巳，晨发卫州，夕止淇门，内衙十将使以十指挥兵士至于行在。
辛未，驻跸黎阳。
癸酉，发自黎阳，夕次内黄。
甲戌，次昌乐县。
丁丑，次于永济县。
青州节度使贺德伦奏，统领兵士赴历亭军前。
戊寅，至贝州，命四丞相及学士李琪、卢文度、知制诰窦赏等十五人扈从，其左常侍韦戬等二十三人止焉。
今后应中书用人及吏部注拟，并宜省籓身之才业，验为政之否臧，必有可观，方可任用。
如或尚行请说，犹假货财，其所司人吏，必当推穷，重加惩断。 
四月己酉，幸魏州。金波亭，赐宴宰臣、文武官及六学士。
甲寅夕，月掩心大星。
午憩任村屯，夕次孝义宫。留都文武礼部尚书孔续而下道左迎拜。
次偃师。甲申，至都，文武臣奉迎于东郊。
渤海遣使朝贡。宰臣薛贻矩抱恙在假，不克扈从，宣问旁午，仍命且驻东京以俟良愈。
及薨，帝震悼颇久，命雒苑使曹守珰往吊祭之，又命辍六日、七日、八日朝参，丞相、文武并诣上阁门进名奉慰。
