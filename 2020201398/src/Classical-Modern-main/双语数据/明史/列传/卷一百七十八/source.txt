王冕，字服周，洛阳人。
正德十二年进士。除万安知县。
宸濠反，长吏多奔窜。冕募勇壮士，得死士数千人，从王守仁攻复南昌。
宸濠解安庆围，还救，至鄱阳湖，两军相拒。
濠尽出金制犒士，殊死战，官军不利。冕密白守仁，以小艇实苇于中，拟建昌人语，就贼舰，乘风举火。濠兵大惊，遂溃败，焚溺死者无算。
濠易舟，挟宫人遁。
冕部卒棹渔舟，追执之。
宸濠平，守仁封新建伯，而冕未及叙，坐他事落职。
既而录前功，擢兵部主事，巡视山海关。
嘉靖三年十二月，辽东妖贼陆雄、李真等作乱，突入关。
侍吏欲扶冕趋避，冕不可，曰： 吾有亲在。 
诏赠闻诗凤阳同知，伦归德同知，并立祠死所。
王鈇，字德威，顺天人。
嘉靖二十九年进士。授常熟知县。
滨海多大猾，匿亡命作奸，鈇悉贳其罪。
倭患起，鈇语诸猾曰： 何以报我？ 
咸请效死，于是立耆长，部署子弟得数百人，合防卒训练。
县故无城，鈇率士卒城之。
倭来薄，数御却之。已，自三丈浦分掠常熟、江阴。参政任环令鈇与指挥孔焘分统官民兵三千，破其寨，斩首百五十有奇，焚二十七艘，余倭皆遁。
复掠劳县，将由尚湖还海。
鈇愤曰： 贼尚敢涉吾地邪！
必击杀之。 
鈇陷淖，瞋目大呼，腹中刃死。泮被数枪，杀三贼而死。时三十四年五月也。
其子尚宝诉于朝，乃赠太仆丞，而荫尚实为国子生。王德，字汝修，永嘉人。
嘉靖十七年进士。历户科给事中。
定国公徐延德丐无极诸县闲田为业，且言私置庄田，不宜以灾伤免赋。德抗疏劾之，俺答围都城，屡陈军国便宜，悉报可。
时城门尽闭，避难者不得入，号呼彻西内。
德以为言，民始获入。
寇退，命募兵山东，所得悉骁勇，为诸道最。
还朝，会李默长吏部，怒德投刺倨，出为岭南兵备佥事。
与巡抚争事，投劾径归。
默复起吏部，用前憾，落职闲住。
德乡居，以倭乱，奉母居城中，倾赀募健儿为保障计。
三十七年夏，倭自梅头至，大掠。
亡何，倭复至，大掠。
德愤怒，勒所部追袭至龙湾，军败，手射杀数人，骂贼死。
然倭自是不敢越德乡侵郡城矣。
事闻，赠太仆少卿，世荫锦衣百户，立祠曰愍忠。
沛赠太仆丞，立祠，予荫。汪一中，字正叔，歙人。
嘉靖二十三年进士。由开封推官历江西副使。
四十年，邻境贼入寇，薄泰和。
一中方宴，投著起曰： 贼鼓行而西，掩我不备，不早计，且无唯类，岂饮酒时乎！ 
当路遂以讨贼属之。
先是，泰和巡检刘芳力战死，贼怒磔其尸。
贼薄城，被执，骂贼死。赠国子博士。
张振德，字季修，昆山人。
祖情，从祖意，皆进士。情福建副使，意山东副使。
振德由选贡生授四川兴文知县。
县故九丝蛮地，万历初，始建士墙数尺，户不满千。
永宁宣抚奢崇明有异志，潜结奸人，掠卖子女。
振德捕奸人，论配之，招还被掠者三百余人。
崇明贿以二千金，振德怒却之，裂其牍。
天启元年方赴成都与乡闱事，而崇明部将樊龙杀巡抚徐可求，副使骆日升、李继周等。
重庆知府章文炳、巴县知县段高选皆抗节死，贼遂据重庆。
时振德兼署长宁，去贼稍远，从者欲走长宁。
振德曰： 守兴文，正也。 
疾趋入城。
长宁主簿徐大礼与振德善，以骑来迎，振德却之。
督乡兵与战，不敌，退集居民城守。
会大风雨，贼毁士城入。
乞如张振德例，优加恤典。 
报可。董尽伦，字明吾，合州人。
万历中举于乡，除清水知县，调安定，咸有惠政。
秩满，安定人诣阙奏留，诏加巩昌同知，仍视县事。
久之，以同知理甘州军饷，解职归。
天启初，奢崇明反，率众薄城。
尽伦偕知州翁登彦固守。
贼遣使说降，尽伦大怒，手刃贼使，抉其晴啖之，屡挫贼锋，城获全。
复率众援铜梁有功，寻被檄捣重庆，孤军深入，伏四起，遂虞死。
仕龙阳县丞，被执，不屈死。
皆未予恤。龚万禄，贵州人。
目不知书，有胆志，膂力过人。
从刘綎征杨应龙，先登海龙囤，署守备，戍建武所。奢崇明反，众推万禄游击将军，主兵事。指挥李世勋，名位先万禄，亦受节制，戮力固守。
崇明谋犯成都，惮万禄牵其后，遣部将张令说降。
令与万禄结，绐崇明以降。
崇明果遣他将来戍，万禄胁降之，诱杀无算。
复微服走叙州，说副使徐如珂曰： 贼精骑萃成都，留故巢者悉老弱，诚假万禄万人捣其巢，彼必还救，成都围立解矣。 
如珂奇其计，而不能用。
未几，贼悉众攻建武，万禄邀击十里外，兵少败还，城遂陷。
世勋具衣冠再拜，率家属自焚死。
万禄手刃两妾、两孙，自刎不殊，乃握槊驰出，大呼： 我龚万禄也，孰能追我者！ 
贼相视不敢逼。
御贼战死，有虎守其骸不去，蛮人嗟异。
事闻，赠太仆卿，赐祭葬。
姬文胤，字士昌，华州人。
举于乡。天启二年授滕县知县。
视事甫三日，白莲贼徐鸿儒薄城，民什九从乱。
文胤徒步叫号，驱吏卒登陴，不满三百，望贼辄走，存者才数十。
问何故从贼，曰： 祸由董二。 
董二者，故延绥巡抚董国光子也，居乡贪暴，民不聊生，故从贼。
文胤凭城谕曰： 良民以董二故，挺而从贼。
吾将执二置诸法，为若雪愤，可乎？ 
文胤身长赤面，须髯戟张，贼望见，骇为神人，皆欢呼罗拜。俄而发箭西隅，毙二贼。
视之，延绥沙柳竿也。
历官武定府同知。巡抚伉令监纪军事，兵败被执，死之。
赠太仆少卿，建祠曰精忠。
