古文：天一，地二；天三，地四；天五，地六；天七，地八；天九，地十。
现代文：天即阳，地即阴，阳数奇，即一三五七九，阴数为偶，即二四六八十。

古文：天数五，地数五，五位相得而各有合；天数二十有五，地数三十，凡天地之数五十有五，此所以成变化而行鬼神也。大衍之数五十，其用四十有九。分而为二以像两，挂一以像三，揲之以四以象四时，归奇于扐以象闰；五岁再闰，故再扐而后挂。
现代文：任意分为二堆以象两仪，从右手堆中取一根挂于左手小指无名指间以象三才，以四根四根分之，以象四时的运行，先以右手取左手的蓍草，以四根四根数之，将其余数或一或二或三或四，挂于无名指与中指间，以象农历的三年一闰，再以左手取右手堆的蓍草用四四分之，将其余数或一或二或三或四，挂于中指与食指间，以象农历的五年两闰。如是将挂于左手的蓍草取出，非五即九，即成一变，是谓再扐而后挂。

古文：《乾》之策二百一十有六，《坤》之策百四十有四，凡三百六十，当期之日。
现代文：乾为阳，策即推算蓍草的根数，阳数九，以四时乘之为卅六，再以六爻乘之为二百一十六。坤为阴，阴数六，以四时乘之为廿四，再以六爻乘之为一百四十四。二策相加凡三百六十，相当于一年的日数。

古文：二篇之策，万有一千五百二十，当万物之数也。
现代文：《易经》上下二篇六十四卦，共有三百八十四爻，阴阳各一百九十二，以阳数卅六，阴数廿四，各乘以一百九十二而加之，总计得一万一千五百二十，相当于万物的数字。

古文：是故四营而成《易》，十有八变而成卦，八卦而小成。
现代文：所以 揲之以四 去营求，而构成《易》筮数的变化，三变而成一爻，卦有六爻，十八变即筮成一卦，圣人作《易》画八卦以括万事万物之象，仅为小成而已。

古文：引而伸之，触类而长之，天下之能事毕矣。
现代文：引而伸之，顺其类而推求之，增长之，即构成六十卦，三百八十四爻，方作成一部《易经》，天下的能事皆尽在此《易经》之中了。

古文：显道神德行，是故可与酬酢，可与佑神矣。
现代文：故《易经》可使道术显明于天下，使德行神妙莫测，所以可以应酬于人间之世，而如获得神明的祐助了。

古文：子曰： 知变化之道者，其知神之所为乎。 
现代文：孔子说： 了解《易经》的变化道理的人，岂不就能知道神的所作所为了吗！ 

