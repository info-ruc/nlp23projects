郑良霄既诛，国人相惊，或梦伯有介而行，曰： 壬子余将杀带，明年壬寅余又将杀段！ 
驷带及公孙段果如期卒，国人益大惧。子产立公孙泄及良止以抚之，乃止。
子太叔问其故，子产曰： 鬼有所归，乃不为厉。
吾为之归也。 太叔曰： 公孙何为？ 
子产曰： 说也。 
不但通于人鬼之故，尤妙在立泄一着。
鬼道而人行之，真能务民义而不惑于鬼神者矣！
