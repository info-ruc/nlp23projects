治獄治獄，能以書從其言，毋治諒而得人請為上；治諒為下；有恐為敗。
訊獄凡訊獄，必先盡聽其言而書之，各展其辭，雖智其訑，勿庸輒詰。其辭已盡書而毋解，乃以詰者詰之。詰之有盡聽書其解辭，有視其它毋解者以復詰之。詰之極而數訑，更言不服，其律當治諒者，乃治諒。治諒之必書曰：爰書：以某數更言，毋解辭，治訊某。
有鞫敢告某縣主：男子某有鞫，辭曰：可定名事里，所坐論云可，可罪赦，或覆問毋有，遣識者以律封守，當騰，騰皆為報，敢告主。
封守鄉某爰書：以某縣丞某書，封有鞫者某里士五甲家室、妻、子、臣妾、衣器、畜產。
甲室、人：一宇二內，各有戶，內室皆瓦蓋，木大具，門桑十木。妻曰某，亡，不會封。花板子大女子某，未有夫。子小男子某，高六尺五寸。臣某，妾小女子某。牡犬一。幾訊典某某、甲伍公士某某：某等皆言曰：即以甲封付某等，與里人更守之，侍令。
覆敢告某縣主：男子某辭曰：可定名事里，所坐論云可，可罪赦，或覆問毋有，幾籍亡，亡及逋事各幾可日，遣識者當騰，騰皆為報，敢告主。
自告□□□爰書：某里公士甲自告曰：即令令史某往執丙。
□捕爰書：男子甲縛詣男子丙，辭曰：□□爰書：某里士五甲、乙縛詣男子丙、丁及新錢百一十錢、容二合，告曰：
馬爰書：市南街亭求才某里曰甲縛詣男子丙，及馬一匹，騅牝右剽；緹覆衣，帛裏莽緣領褎，及履，告曰：爭牛爰書：某里公士甲、士五乙詣牛一，黑牝曼有角，告曰：即令令史某齒牛，牛六歲矣。
群盗爰書：某亭校長甲、求才某里曰乙、丙縛詣男子丁，斬首一，具弩二、矢廿，告曰：訊丁，辭曰：?
診首毋診身可。奪首軍戲某爰書：某里士五甲縛詣男子丙，及斬首一，男子丁與偕。
甲告曰：診首，已診丁，亦診其痍狀。
□□□□某爰書：某里士五甲、公士鄭才某里曰丙共詣斬首一，各告曰：診首□髮，其右角痏一所，袤五寸，深到骨，類劍；其頭所不齊然。
以書讂首曰：告臣爰書：某里士五甲縛詣男子丙，告曰：?訊丙，辭曰：令令史某診丙，不病。令少內某、佐某以市正賈賈丙丞某前，丙中人，賈若干錢。
丞某告某鄉主；男子丙有鞫，辭曰：其定名事里，所坐論云可，可罪赦，或覆問毋有，甲賞身免丙復臣之不？
以律封守之，到以書言。
黥妾爰書：某里公士甲縛詣大女子丙，告曰：?訊丙，辭曰：?
丞某告某鄉主：某里五大夫乙家吏甲詣乙妾丙，曰：其問如言不然？
定名事里，所坐論云可，或覆問毋有，以書言。
子爰書：某里士五甲告曰：告法丘主：士五咸陽才某里曰丙，坐父甲謁鋈其足，蜀邊縣，令終身毋得去所論之，丙如甲告，以律包。
今鋈丙足，令吏徒將傳及恒書一封詣令史，可受代吏徒，以縣次傳詣成都，成都上恒書太守處，以律食。
法丘已傳，為報，敢告主。告子爰書：某里士五甲告曰：即令令史己往執。
令史己爰書：與牢隸臣某執丙，得某室。
丞某訊丙，辭曰：
爰書：某里典甲詣里人士五丙，告曰：令醫丁診之，丁言曰：
賊死爰書：某亭求甲告曰：即令令史某往診。令史某爰書：與牢隸臣某即甲診，男子死在某室南首，正偃。
某頭左角刃痏一所，北二所，皆從頭北，袤各四寸，相耎，廣各一寸，皆中類斧，腦角出皆血出，柀污頭北及地，皆不可為廣袤；它完。
衣布禪、襦各一。其襦北直痏者，以刃夬二所，痏。
襦北及中衽□污血。男子西有秦綦履一兩，去男子其一奇六步，一十步；以履履男子，利焉。
地堅，不可智賊。男子丁壯，析色，長七尺一寸，髮長二尺；其腹有久故瘢二所。男子死所到某亭百步，到某里士五丙田舍二百步。令甲以布貍男子某所，侍令。以襦、履詣廷。訊甲亭人及丙，智男子可日死，聞寇者不？
經死爰書：某里典甲曰：里人士五丙經死其室，不智故，來告。
即令令史某往診。令史某爰書：與牢隸臣某即甲、丙妻、女診丙。丙死縣其室東內中北廦權，南鄉，以枲索大如大指，旋通繫頸，旋終在項。索上終權，再周結索，餘末袤二尺。頭上去權二尺，足不傅地二寸，頭北傅廦，舌出齊唇吻，下遺矢弱，污兩卻。解索，其口鼻氣出渭然。索鬱，不周項二寸。它度毋兵刃木索。
權大一圍，袤三尺，西去堪二尺，堪上可道終索。地堅，不可智人。索袤丈。衣絡禪襦、各一，踐□。即令甲、女載丙死詣廷。
診必先謹審視其，當獨抵死所，即視索終，終所黨有通，乃視舌出不出，頭足去終所及地各幾可，遺矢弱不？
乃解索，視口鼻渭然不？及視索鬱之狀。道索終所試脫頭；能脫，乃□其衣，盡視其身、頭髮中及篡。舌不出，口鼻不渭然，索不鬱，索終急不能脫，□死難審。節死久，口鼻或不能渭然者。自殺者必先有故，問其同居，以合其故。
穴爰書：某里士五乙告曰：?即令令史某往診，求其。令史某爰書：與鄉□□隸臣某即乙、典丁診乙房內。房內在其大內東，比大內，南鄉有戶。
內後有小堂，內中央有新穴，穴內中。穴下齊小堂，上高二尺三寸，下廣二尺五寸，上如豬竇狀。其所以埱者類旁鑿，廣□寸大半寸。
其穴壤在小堂上，直穴播壤，柀入內中。內中及穴中外壤上有、手，、手各六所。外壤秦綦履四所，袤尺二寸。
其前稠綦袤四寸，其中央稀者五寸，其稠者三寸。
其履類故履。
內北有垣，垣高七尺，垣北即巷。垣北去小堂北唇丈，垣東去內五步，其上有新小壞，壞直中外，類足之之，皆不可為廣袤。小堂下及垣外地堅，不可。
不智人數及之所。
內中有竹，在內東北，東、北去廦各四尺，高一尺。乙曰：?訊乙、丙，皆言曰：?訊丁、乙伍人士五□，曰：以此直衣賈。
出子爰書：某里士五妻甲告曰：即令令史某往執丙。
即診嬰兒男女、生髮及保之狀。
有令隸妾數字者，診甲前血出及癰狀。
有訊甲室人甲到室居處及復痛子出狀。
丞乙爰書：令令史某、隸臣某診甲所詣子，已前以布巾裹，如血狀，大如手，不可智子。
即置盎水中榣之，血子。
其頭、身、臂、手指、股以下到足、足指類人，而不可智目、耳、鼻、男女。
出水中有血狀。
其一式曰：令隸妾數字者某某診甲，皆言甲前旁有乾血，今尚血出而少，非朔事。
某賞懷子而變，其前及血出如甲□。
毒言爰書：某里公士甲等廿人詣里人士五丙，皆告曰：即疏書甲等名事關諜北。訊丙，辭曰：
奸爰書：某里士五甲詣男子乙、女子丙，告曰：乙、丙相與奸，自晝見某所，捕校上來詣之。
亡自出。鄉某爰書：男子甲自詣，辭曰：問之□名事定，以二月丙子將陽亡，三月中逋築宮廿日，四年三月丁未籍一亡五月十日，毋它坐，莫覆問。
以甲獻典乙相診，今令乙將之詣論，敢言之。
