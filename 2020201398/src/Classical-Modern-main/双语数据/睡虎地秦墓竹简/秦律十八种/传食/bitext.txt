古文：御史卒人使者，食粺米半斗，醬駟分升一，采羹，給之韭。
现代文：御史的卒人出差，每餐粺米半斗，酱四分之一升，有菜羹，并供给韭葱。

古文：其有爵者，自官士大夫以上，爵食之。
现代文：如系有爵的人，爵为大夫、官大夫以上的，按其爵级规定供应饭食。

古文：使者之從者，食米半斗；僕，少半斗。
现代文：出差者的随从，每餐粝米半斗；驾车的仆，粝米三分之一斗。

古文：不更以下到謀人，粺米一斗，醬半升，采羹，芻各半石。
现代文：爵为不更到谋人的，每餐粺米半升，有菜羹，并供应芻稾各半石。

古文：宦奄如不更。
现代文：宦者与不更同例。

古文：上造以下到官佐、史毋爵者，及卜、史、司御、寺、府，米一斗，有采羹，鹽廿二分升二。
现代文：爵为上造以下到官府中没有爵的佐、史，以及卜、史、司御、侍、府等，每餐粝米一斗，有菜羹，并供应盐二十二分之二升。

