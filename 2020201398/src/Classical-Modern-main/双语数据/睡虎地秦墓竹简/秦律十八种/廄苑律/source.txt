以四月、七月、十月、正月膚田牛。卒歲，以正月大課之，最，賜田嗇夫壺酉束脯，為旱〈皂〉者除一更，賜牛長日三旬；殿者，誶田嗇夫，罰冗皂者二月。其以牛田，牛絜，治主者寸十。
有里課之，最者，賜田典日旬殿，治卅。
廄苑律。鐵器，銷敝不勝而毀者，為用書，受勿責。
將牧公馬牛，馬牛死者，亟謁死所縣，縣亟診而入之，其入之其弗亟而令敗者，令以其未敗直賞之。
其小隸臣疾死者，告其□□之；其非疾死者，以其診書告官論之。
其大廄、中廄、宮廄馬牛，以其筋、革、角及其賈錢效，其人詣其官。
其乘服公馬牛亡馬者而死縣，縣診而雜買其肉，即入其筋、革、角，及入其賈錢。錢少律者，令其人備之而告官，官告馬牛縣出之。
今課縣、都官公服牛各一課，卒歲，十牛以上而三分一死；不盈十牛以下，及受服牛者卒歲死牛三以上，吏主者、徒食牛者及令、丞皆有罪。
內史課縣，大倉課都官及受服者。
