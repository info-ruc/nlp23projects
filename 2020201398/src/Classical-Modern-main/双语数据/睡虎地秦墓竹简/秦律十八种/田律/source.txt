雨為〈澍〉，及誘粟，輒以書言〈澍〉稼、誘粟及豤田毋稼者頃數。稼已生後而雨，亦輒言雨少多，所利頃數。
早〈旱〉及暴風雨、水潦、、它物傷稼者，亦輒言其頃數。
近縣令輕足行其書，遠縣令郵行之，盡八月□□之。
春二月，毋敢伐材木山林及雍隄水。不夏月，毋敢夜草為灰，取生荔、麛鷇，毋□□□□□□毒魚鱉，置罔，到七月而縱之。
唯不幸死而伐綰享者，是不用時。
邑之皂及它禁苑者，麛時毋敢將犬以之田。
百姓犬入禁苑中而不追獸及捕獸者，勿敢殺；其追獸及捕獸者，殺之。河禁所殺犬，皆完入公；其它禁苑殺者，食其肉而入皮。
入頃芻，以其受田之數，無豤不豤，頃入芻三石、二石。芻自黃及束以上皆受之。
入芻，相輸度，可。禾、芻徹木、薦，輒上石數縣廷。勿用，復以薦蓋。
乘馬服牛稟，過二月弗稟、弗致者，皆止，勿稟、致。稟大田而毋恒籍者，以其致到日稟之，勿深致。
百姓居田舍者毋敢酉，田嗇夫、部佐謹禁御之，有不從令者有罪。
