耶律隆运耶律勃古哲萧阳阿武白萧常哥耶律虎古
耶律隆运，本姓韩，名德让，西南面招讨使匡嗣之子也。统和十九年，赐名德昌；二十二年，赐姓耶律；二十八年，复赐名隆运。
重厚有智略，明治体，喜建功立事。
侍景宗，以谨饬闻，加东头承奉官，补枢密院通事，转上京皇城使，遥授彰德军节度使，代其父匡嗣为上京留守，权知京事，甚有声。
寻复代父守南京，时人荣之。
宋兵取河东，侵燕，五院糺详稳奚底、统军萧讨古等败归，宋兵围城，招胁甚急，人怀二心。
隆运登城，日夜守御。
援军至，围解。
及战高梁河，宋兵败走，隆运邀击，又破之。
以功拜辽兴军节度使，征为南院枢密使。
景宗疾大渐，与耶律斜轸俱受顾命，立梁王为帝，皇后为皇太后，称制。隆运总宿卫事，太后益宠任之。
统和元年，加开府仪同三司，兼政事令。
四年，宋遣曹彬、米信将十万众来侵，隆运从太后出师败之，加守司空，封楚国公。
师还，与北府宰相室昉共执国政。
上言山西四州数被兵，加以岁饥，宜轻税赋以来流民，从之。
六年，太后观击鞠，胡里室突隆运坠马，命立斩之。
诏率师伐宋，围沙堆，敌乘夜来袭，隆运严军以待，败走之，封楚王。
九年，复言燕人挟奸，苟免赋役，贵族因为囊橐，可遣北院宣徽使赵智戒谕，从之。
十一年，丁母忧，诏强起之。
明年，室昉致政，以隆运代为北府宰相，仍领枢密使，监修国史，赐兴化功臣。
十二年六月，奏三京诸鞫狱官吏，多因请托，曲加宽贷，或妄行搒掠，乞行禁止。
上可其奏。
又表请任贤去邪，太后喜曰： 进贤辅政，真大臣之职。 
优加赐赉。
服阕，加守太保、兼政事令。
会北院枢密使耶律斜轸薨，诏隆运兼之。
久之，拜大丞相，进王齐，总二枢府事。
以南京、平州岁不登，奏免百姓农器钱，及请平诸郡商贾价，并从之。
二十二年，从太后南征，及河，许宋成而还。
与惕隐耶律善补败宋将杨继业，加开府仪同三司、政事门下平章事。
未几，以山西城邑多陷，夺兵柄。
李继迁受赂，潜怀二心，奉诏率兵往谕，继迁托以西征不出，德威至灵州俘掠而还。年五十五卒，赠兼侍中。子雱金，终彰国军节度使。二孙：谢十、涤鲁。谢十终惕隐。涤鲁，字遵宁。
幼养宫中，授小将军。
重熙初，历北院宣徽使、右林牙、副点检，拜惕隐，改西北路招讨使，封漆水郡王，请减军籍三千二百八十人。
后以私取回鹘使者獭毛裘，及私取阻卜贡物，事觉，决大杖，削爵免官。
俄起为北院宣徽使。
十九年，改乌古敌烈部都详稳，寻为东北路详稳，封混同郡王。
清宁初，徙王邓，擢拜南府宰相。
以年老乞骸骨，更王汉。
大康中薨，年八十。
涤鲁神情秀彻，圣宗子视之，兴宗待以兄礼，虽贵愈谦。
初为都点检，扈从猎黑岭，获熊。
上因乐饮，谓涤鲁曰： 汝有求乎？ 
对曰： 臣富贵逾分，不敢他望。
惟臣叔先朝优遇，身殁之后，不肖子坐罪籍没，四时之荐享，诸孙中得赦一人以主祭，臣愿毕矣。 
诏免籍，复其产。
子燕五，官至南京步军都指挥使。
制心，小字可汗奴。
父德崇，善医，视人形色，辄决其病，累官至武定军节度使。
制心善调鹰隼。
统和中，为归化州刺史。
开泰中，拜上京留守，进汉人行宫都部署，封漆水郡王。
以皇后外弟，恩遇日隆。
枢密副使萧合卓用事，制心奏合卓寡识度，无行检，上默然。
每内宴欢洽，辄避之。
皇后不悦曰： 汝不乐耶？ 
制心对曰： 宠贵鲜能长保，以是为忧耳！ 
圣宗即位，太后称制，会群臣议军国事，勃古哲上疏陈便宜数事，称旨，即日兼领山西路诸州事。
统和四年，宋将曹彬等侵燕，勃古哲击之甚力，赐输忠保节致主功臣，总知山西五州。
会有告勃古哲曲法虐民者，按之有状，以大杖决之。
八年，为南京统军使，卒。子爻里，官至详稳。萧阳阿，字稍隐。
端毅简严，识辽、汉字，通天文、相法。
父卒，自五蕃部亲挽丧车至奚王岭，人称其孝。
年十九，为本班郎君。
历铁林、铁鹞、大鹰三军详稳。
乾统元年，由乌古敌烈部屯田太保为易州刺史。
幸臣刘彦良尝以事至州，怙宠恣横，为阳阿所沮。
彦良归，妄加毁訾，寻遣人代阳阿。
州民千余诣阙请留，即日授武安州观察使。
二年，改辽兴军节度使，召为北府宰相，以柴册礼，加兼侍中。
天庆元年，致仕，卒，谥曰钦肃。
耶律虎古，字海邻，六院夷离堇觌烈之孙。
少颖悟，重然诺。
保宁初，补御盏郎君。
十年，使宋还，以宋取河东之意闻于上。
燕王韩匡嗣曰： 何以知之？ 
虎古曰： 诸僣号之国，宋皆并收，惟河东未下。
今宋讲武习战，意必在汉。 
匡嗣力沮，乃止。
明年，宋果伐汉。
帝以虎古能料事，器之，乃曰： 吾与匡嗣虑不及此。 
授涿州刺史。
统和初，皇太后称制，召赴京师。
与韩德让以事相忤，德让怒，取护卫所执戎仗击其脑，卒。
