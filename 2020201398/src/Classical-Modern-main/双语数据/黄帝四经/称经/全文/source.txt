道无始而有应。其未来也，无之；其巳来，如之。
有物将来，其刑先之。
建以其刑，名以其名。
其言胃何?
环伤威。
也欲伤法。
无隋伤道。数举参者，有身弗能葆，何国能守?
奇从奇，正从正，奇与正，恒不同廷。
凡变之道，非益而损，非进而退，首变者凶，有义而义则不过，侍表而望则不惑，案法而治则不乱。
圣人不为始，不专已，不豫谋，不为得，不辞福，因天之则。
失其天者死，欺其主者死。翟其上者危。
心之所欲则志归之。志之所欲则力归之。
故巢居者察风，穴居者知雨，忧存故也。
忧之则取，安之则久。弗能令者弗得有。
帝者臣，名臣，其实师也。王者臣，名臣，其实友也。者臣，名臣也，其实□□。□□臣，名臣也，其实庸也。
亡者臣，名臣也，其实虏也。者人绝之；□□人者其生危，其死辱翳。
居不犯凶，困不择时。不受禄者，天子弗臣也。
禄泊者，弗与犯难。故以人之自为□□□□□□□□不士于盛盈之国，不嫁子于盛盈之家，不友□□□易之。
□□不执偃兵，不执用兵，兵者不得已而行。
见□□□□□□□□□□蜀在。天子之地方千里，诸侯百里，所以联合之也。
故立天子诸侯疑焉。立正敌者，□不使庶孽疑焉。立正妻者，不使婢妾疑焉。
疑则相伤，杂则相方。
时若可行，亟□勿言，若未可，涂其门，毋见其端。
天制寒暑，地制高下，人制取予。
取予当，立为□王。取予不当，流之死亡。
天有环刑，反受其央，世恒不可择法而用我，用我不可，是以生祸。
有国存，天下弗能亡也。有国将亡，天下弗能存也。
时机未至，而隐于德。既得其极，远其德。□浅□以力，既成其功，环复其从，人莫能代。诸侯不报仇，不修佴，唯□所在。
隐忌妒妹贼妾如此者，下其等而远其身。
不下其德等，不远其身，祸乃将起。内事不和，不得言外。细事不察，不得言。
利不兼，赏不倍。戴角者无上齿。
提正名以伐，得所欲而止。
实彀不华，至言不饰，至乐不笑。
华之属，必有核，核中必有意。
天地之道，有左有右，有牝有牡。诰诰作事，毋从我冬始。
雷□为车，隆隆以为马。
行而行，处而处，因地以为资，因民以为师。弗因无衷也。
宫室过度，上帝所亚，为者弗居，唯居必路。
减衣衾，泊棺椁，禁也。
疾役可发泽，禁也。
草苁也浅林，禁也。
聚□□隋高增下，禁也。大水至而可也。
毋先天成，毋非时而荣。
先天成则毁，非时而荣则不果。
日为明，月为晦。昏而休，明而起。
毋失天极，厩数而止。
强则令，弱则听，敌则循绳而争。
行曾而索爱，父弗得子，行母而索敬，君弗得臣。
有宗将兴，如伐于□。有宗将坏，如伐于山。
贞良而亡，先人余央。商阙而恬，先人之连。
埤而正者增，高而倚者崩。
山有□，□□屯屯。
虎狼为孟可盾，昆弟相居，不能相顺。
同则不肯，离则不能。
伤国之神。□□不来，胡不来相教顺弟兄兹，昆弟之亲，尚可易哉。
天下有参死：忿不量力死，耆欲无穷死，寡不辟众死。
毋籍贼兵，毋裹盗量。
籍贼兵，裹盗量，短者长，弱者强，嬴绌变化，后将反也。
弗同而同，举而为同。弗异而异，举而为异。弗为而自成，因而建事。
阳亲而阴亚，胃外其肤而内其。
不有内乱，必有外寇。
肤既为肤，既为。内乱不至，外客乃却。
得焉者不受其赐，亡者不怨大□□天有明，而不忧民之晦也。
姓辟其户牖而各取昭焉。天无事焉。
地有而不忧民之贫也。百姓斩木艾新而各取富焉。地亦无事焉。
诸侯有乱，正乱者失其理，乱国反为焉。其时未能也，至其子孙必行焉。
故曰：制人而失其理，反制焉。
生人有居，人有墓。令不得与死者从事。
感而极反，□道不远。
臣有两位者，其国必危。
国若不危，君曳存也。失君必危。失君不危者，臣故佐也。
子有两位者，家必乱，家若不乱，亲臾存也。
危，失亲不乱，子故佐也。
不用辅佐之助，不听圣慧之虑，而侍其城郭之固，古其勇力之御，是胃身薄。身薄则贷。以守不固，以单不克。
两虎相争，奴犬制其余。
善为国者，大上无形，其□□□□，□下斗果讼果，大下不斗不讼有不果。
大上争于□，其次争于明，其下患祸。寒时而独暑。
暑时而独寒。其生危，以其逆也，敬胜怠，敢胜疑。
不可矣，而不信其口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口口卖前□以知反，故□□，卖今之曲直，审其名以称断之。
积者积而居，胥时而用，卖主树以知与治合积化以知时□□□正贵□存亡。
凡论必以阴阳□大义。
天阳地阴，春阳秋阴，夏阳冬阴，昼阳夜阴，大国阳，小国阴。重国阳，轻国阴。有事阳而无事阴。信者阳而屈者阴。
主阳臣阴。上阳下阴。男阳。阳阴。兄阳弟阴。长阳少。贵贱阴。达阳穷阴。
取妇姓子阳，有丧阴。
制人者阳，制与人者阴。
客阳主人阴。
师阳役阴。
言阳黑阴。
予阳受阴。
诸阴者法天，天贵正，过正曰□□□□□祭乃反。
诸阴者法地，地德安徐正静，柔节先进，善予不争。
此地之度而雌之节也。
