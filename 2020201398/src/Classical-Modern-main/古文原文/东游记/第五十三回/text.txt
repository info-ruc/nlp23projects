<strong>八仙推山筑海</strong>
却说八仙逃至海岸，思量返去，又忍一场恶气。思量再战，龙王羽翼又盛。正无计可应，忽洞宾曰： 一不做二不休，我有一计，可胜百万之兵。 
众问其计安在？
洞宾曰： 彼能以水溺我，我便以土掩之。方今四海龙王皆在东洋饮宴，不如推倒泰山以填之，此亦是攻其无备，出其不意。彼兵将虽众，方救之不暇，焉能与我开战乎！此回虽压不死龙王，亦可必然胜矣。 
众仙贺曰： 此计甚妙，甚妙。 
于是八人竟上泰山，先将余土沙石搬入东洋，然后八人分作八面，齐力将泰山一抬，震天响了一声，那山倒入海中去了。只见沦海变我桑田。八仙拍掌大笑曰： 此可以雪被溺之耻矣。 视之良久，乃投龙华会而去。
却说四海龙王正在饮宴，忽报沙石乱坠，南海龙王曰： 此必八仙走脱，又来攻击也。 四王出视，只见泰山将崩。急令军马走时，泰山已倒海中，敖闰所领雄兵全军皆没。仅脱得四王，并左右数十骑耳。东海龙王回头一望，宫殿皆陷泥沙，海面尽成平地，槌胸大叫一声，口吐鲜血，倒于马下，左右救起，同三位龙王皆投南海商议而去。
