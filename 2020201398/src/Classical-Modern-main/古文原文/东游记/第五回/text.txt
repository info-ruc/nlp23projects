<strong>杨徒守尸误化</strong>
却说其徒受命守尸，加意防护，日夜不敢少休。及其六日，忽见家人驰至，促之曰： 母病十分沉重，死而复醒，专待一见，可急驰归。 
杨子大哭言曰： 母病危急，师魂未返，如我去，尸谁与守。 
家人曰： 人死固无复生之理，况死已六日，其中肺肝必腐，犹望其生，是守胶柱之见也！不亦愚乎？况师以我合，亲以天合，孝与友固不能两全，而亲与师又岂容并大？虽成我之恩，与生我者并重，其中并无缓急之分。纵终事之道，与受命者同，其内不无常变之别。吾以为师六日虽不终期，失信之罪，犹可逭也。倘亲一旦告终，送死不及，终天之恨，其谁逭之，不如便化其尸，速归事母，庶可两全。否则非吾所能及矣？ 
杨子闻言，一心犹豫。但事既穷迫，不可得兼，只得听之。乃具豆积薪，置尸其上，陈列祭品共輓章，涕位再拜祭之。輓章曰：
母病不可起，师魂犹未归；师言将待践，母命安忍违。<br/>舍鱼取熊掌，二者难兼之，涕泣辞灵魂，华山好自依。
祭毕，燃火取豆抛撒其中。火烈薪多，尸骨须臾化尽。乃望空大哭一场而归，其母已死。
