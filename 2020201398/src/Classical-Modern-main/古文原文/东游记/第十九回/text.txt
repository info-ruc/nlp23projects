<strong>采和持板踏歌</strong>
蓝采和者，乃赤脚大仙之降生也。身虽为人，不昧本性。放荡不羁，玩游一世。常衣破蓝衫大带，墨水腰带，阔三寸余，一脚着靴，一脚赤足。夏则衫内加絮，暴烈日中而不汗；冬则单衣而卧雪，耳口鼻气出如蒸。每于城市乞钱，手持大拍板长二尺余，醉则踏歌，老幼皆随观之。似狂非狂，歌则随口而作，皆有神仙意，人莫之测。得钱则用绳缚之而行，或散去亦不之顾，见其钱或赠贫者，或与酒家，周游天下。
人有自儿童时见之者，及白发之时，复见之，其颜貌如故，衣履如旧。后遇铁拐，相与讲道。一日，于濠梁酒楼上饮酒。闻空中有笙箫之声。忽然乘白鹤而上，落下衣衫靴带，相移冉冉而去。人视其服，乃玉也。旋亦皆失去。后复每每见之。采和歌词十二首。
一歌云：
时人想云路，云路杳无踪；高山多险峻，涧涧有真龙。<br/>碧草前兼后，白云西复东；欲知云路近，云路在虚空。
二歌云：
我见世间人，生而还复死；昨朝犹二八，壮气胸襟土。<br/>如今七十过，困苦形憔悴；恰似春回花，朝开暮落矣。
三歌云：
白鹤那肯化，千里作一息；欲往蓬莱山，将此无粮食。<br/>未达毛羽落，离群心惨恻；却归旧来巢，妻子不相识。
四歌云：
垂柳暗如烟，飞花飘似雪；夫居离妇州，妇在思夫县，<br/>各在天一涯，何时复相见？寄语明月楼，莫栖观飞燕。
五歌云：
骝马珊瑚鞭，驱驰荡荡道；自怜美少年，不信有衰老。<br/>白发应会生，红颜岂长保；但看见邱山，介是蓬莱岛。
六歌云：
本志慕道伦，道伦常护亲，时逢桃源客，每接话神宾。<br/>谈玄明月夜，穷理日临晨；万机但泯迹，方识本来人。
七歌云：
铁笔大纵横，身材极魁梧；生为有胆身，死作无名鬼。<br/>自古如此多，君今争奈何？可来白云里，教你紫芝歌。
八歌云：
浩浩黄河水，东流长不息；悠悠不见清，人人寿有极。<br/>我俗乘白云，曷由我生翼；唯当少壮时，行住须努力。
九歌云：
我今有一襦，非罗复非绮；借问作何色？不红亦不紫。<br/>夏天将作衫，冬天将作被，冬夏递互用，长年只如是。
十歌云：
世事何悠悠，贪心未肯休；听尽天地名，何时得歇头？<br/>四时凋变易，八节急如流；为报大宅主，云地骑白牛。
十一歌云：
高高山顶上，四顿极无极；独坐无人知，孤月寒照泉。<br/>泉中且无月，月自在青天；吟此一曲歌，歌中本是仙。
十二歌云：
东家一老婆，富来三五年；昔日贫于我，今笑我无钱。<br/>渠笑我在后，戏笑渠在前；相笑倘不止，东边复西边。
