<strong>铁拐屡试长房</strong>
却说铁拐因放走青牛，老君斥下立功赎罪，乃化身为一老翁，隐其名姓，背一葫芦，施药于汝南市中，病者求之，无不立验。因悬一壶于市头，及罢市，即跳入壶中，市人莫之见。
有费长房者，官为市长，一日在楼上静坐，忽看而异焉，因往再拜奉酒。老翁曰： 子明日更来。 长房是日果往，翁乃与俱入壶中。但见正堂厅上，旨洒佳肴，盈衍其中。共饮毕而出，嘱不可与人言。后乃就长房楼上曰： 我仙人也，以过见责。今事毕当去，子能相随乎？楼下有好酒，与卿为别。 
长房使人取之，不能胜举，令十人扛之，又不能举。翁笑而下楼，以一指提上。视其器如有只一升许，而二人饮之终口不尽。长房心彼求道，乃以家人不忍相离为忧。翁知其意，乃折一竹，度长短如长房，使悬之舍后。家人见之乃长房也，以为缢死。大小哀哭，遂殡殓之。长房立其旁，而众莫之见。
于是遂随翁人深山，践荆棘，于群虎之中，使之独处。长房不惧。又留长房于室，室以朽索悬万斤之石于其上，众鼠竞来啮索欲断，长房亦不移。翁遂曰： 子可教也。 复使食粪，粪中有三虫，臭味特甚，长房心恶之，翁曰： 子几得道，恨于此不能，奈何！ 
长房欲归，翁与一杖曰： 骑此任所之，顷刻至矣，至当以竹投草陂中。 又为作一符曰： 以此能驱使鬼神。 长房乘杖，须曳来归，自谓去家甫经甸日，而已十余年。即以杖投葛陂，倾视则龙也。家人谓其死久，惊讶不信。长房曰： 在日所葬竹杖耳。 家人发塚，则竹杖犹存焉。
自后遂能医疗百病，鞭笞百鬼，驱使社公。或独坐恚怒，人问其故，曰： 吾责鬼魅之犯法者也。 又尝食客，而使使至宋市鱼，须臾还，乃饮。或一日之间，人见其在千里外者数处。桓景尝学于长房。一日谓景曰： 九月九日，汝家有大灾，可作一囊，盛茱萸系之臂上，登高山饮菊花酒，祸可消。 景如其言，举家登山，至夕方还，见牛羊鸡犬皆暴死焉。
一日，长房自失其符，竞为众鬼所杀。
却说铁拐自谪降后，立功满足，复归老君之所谢罪。后来得为上仙，乃乘云琼岛，跨鹤瑶天。每降凡间，则入贫子队中。南中一家，设大功果，老仙至。有谯楼执持牌二童子，忽对语曰： 明日设功果之家，那烂脚贫子，乃铁拐老仙也。当往见之。 一童曰： 诺。 适一守更之夫得知，大异其事。次日往设功果之家观之，果有烂脚贫子，在灶边向火。更夫即拜之求度。贫子曰： 何以知之？ 更夫曰： 昨见谯楼二童对言，故知大仙来此。 贫子曰： 但从我来，即度你。 那贫子却从灶中走去。
更夫惧火烧身，竟不敢从。后归至途中，复遇贫子在前，两追至求度。贫子曰： 汝今且归，为我钉起谯楼二童，却来桥上会我，那时我自有船来接你，汝可跳于船上，便是度汝之处，毋得恐惧也。 更夫归至谯楼上，果将二童钉起。夜来其童哀叫，痛苦万端，深怨更夫。
次早更夫竟往桥上候贫子船只。自辰至午不见贫子，只有一叶小舟流至，更夫不敢上。忽贫子亦至，曰： 何不上船。 更夫曰： 叶舟安能重载？ 铁拐曰： 汝凡念太重，不可度矣。 乃自跳入舟中，冲风逐浪，驾入云中。有钟离、采和、仙姑等八仙侣，乃从上流指点，援引而去。
