隋高祖文帝杨氏武元皇帝之子（臣钦。若等曰：武元以上事迹具帝王帝系门）初仕後周为大将军袭爵隋国公周武帝聘高祖长女为皇太子妃齐王宪言於周帝曰：普六茹坚相貌非常臣每见之不觉自失恐非人下请早除之帝曰：此止可为将耳建德中率水军三万破齐师於河桥明年从武帝平齐进位柱国与宇文宪破齐任城王高楷於冀州除定州总管转亳州总管宣帝即位以后父徵拜上柱国大司马大象二年五月出为扬州总管将发暴有足疾不果行周宣帝晏驾时静帝幼冲未能亲理政事内史上大夫郑译御正下大夫刘以高祖皇后之父众望所归遂矫诏引高祖入总朝政都督内外诸军事周氏诸王在藩者高祖恐其生变称赵王招将嫁女於突厥为词以徵之丁未发丧庚戌周帝拜高祖假黄钺左丞相百官总已而听焉以正阳宫为相府以郑译为长史刘为司马具置寮佐宣帝时刑政苛酷群心惶骇莫有生意至是高祖大崇惠政法令清简躬履节俭天下悦之六月赵王招陈王纯越王盛代王达滕王并至于长安是月雍州牧毕王贤及陈赵等五王以天下之望归於高祖因谋作乱高祖执贤斩之寝赵王等之罪因诏五王剑履上殿入朝不趋用安其心相州总管尉迟迥自以重臣宿将志不能平遂举兵东下赵魏之士从者。若流旬日之间众至十馀万。又宇文胄以荣州石悬以建州席毗以沛郡毗弟文罗以兖州皆应於迥迥遣子质于陈以请援高祖命上柱国郧国公韦孝宽讨破之传首阙下馀党悉平初迥之乱也。郧州总管司马消难据州响应淮南州县多同之命襄州总管王諠讨之消难奔陈荆阳群蛮乘［A290］作乱命亳州总管贺。若諠讨平之先是上柱国王谦为益州总管既见幼主在位政繇高祖遂起巴蜀之众以兴复为辞高祖方以东夏山南为事未遑致讨谦进兵屯创阁陷始州至是乃命行军元帅上柱国梁睿讨平之传首阙下巴蜀阻险人好为乱，於是更开平道毁剑阁之路立铭垂诫焉是月诛赵王招越王盛九月周帝诏授高祖大丞相罢左右丞相之官十月诛陈王纯十一月诛代王达滕王十二月进爵为王静帝大定元年二月壬子加九锡遂受周禅开皇元年三月庚子诏曰：自古帝王受终革代建侯锡爵多与运迁朕膺受图君临海内载怀氵公革事有不同然则前帝後王俱在兼美立功立事爵赏仍行苟利於时其致一揆何谓物我之异无计今古之殊其前代品爵悉可依旧。
唐高祖神尧皇帝李氏太祖景皇帝之子（臣钦。若等曰：景帝以上事迹具帝王帝系门）袭封唐国公大业中为卫尉少卿辽东之役高祖於怀远镇督运粮知杨玄纵兄弟逃还密表闻奏炀帝始知玄感起逆乃班师，於是慰劳高祖谕以亲亲之意元弘嗣先在弘化留守即斛斯政亲戚乃遣高祖驰执弘嗣代为留守关右十三都兵皆受徵发高祖御众宽简结纳英豪历居中外皆树恩德繇是四海之士多归心焉于时绛郡贼柴保昌等有众八万炀帝令户部尚书樊子盖击之子盖深沟高垒不敢决战有来归首者不问多少必坑之繇是莫敢降贼徒日盛屯军在外连年不能克炀帝令高祖代总其众高祖与贼频战每挫其锋有来者引置左右推赤心待之人人自安愿效死力其馀贼党相谓曰：我辈本无逆心徒以政令严苛惧死为盗耳前後首者为子盖所杀穷无所归今唐公与人无隔疏远意坦如也。我辈知不死矣。遂相率归首前後至者数万馀人贼散走他郡时突厥犯塞炀帝令高祖与马邑太守王仁恭率众备边会虏寇马邑仁恭以众寡不敌有惧色高祖谓之曰：今主上遐远孤城绝援。若不死战难以图全，於是亲选精骑二千出为游军居处饮食随逐水草一同於突厥见虏候骑但驰骋畋猎示。若轻之及与虏相遇则犄角置阵选善射者为别队持满以待之虏莫能测不敢决战因纵奇兵击走之获其特勒所乘骏马斩首千馀级炀帝复以高祖为太原留守遣武贲郎将王威虎牙郎将高君雅二人为副会高阳贼帅历山飞等众号十万来寇太原将军慕容罗潘长文俱为所败贼锋益盛高祖率步骑六千以击之相遇於同过水上贼阵弥亘十馀里埃尘涨天战士大惧莫不股慄高祖神色自。若令王威率大众居前所有旌旗鼓角及辎重悉配之高祖与麾下数百骑居後贼望威军为高祖尽锐来战威不能支军遂败高祖以骑翼击之为贼所掩重围数匝，於是身先力战会太宗来救因复收兵击之贼遂大败虏男女数万口未几突厥寇马邑高祖遣高君雅拒之君雅颇忧罪谴高祖亦惧炀帝节度隋师不捷时太宗从在军中知隋祚将亡潜图为义举欲以安天下因进白曰：大人何忧之甚也。当今主上无道百姓愁怨城门之外皆已为贼独守小节必旦暮死亡。若起义兵实当民欲人人之愿此天授之机可因转祸以就功业既天与不取忧之何益高祖大惊深拒之太宗趋而出明日复进说曰：此为万全之籁以救族灭之事今王纲弛紊盗贼遍天下大人受命讨捕其可尽乎！贼既不尽自当获罪。且。又世传李氏姓应图李金才位望隆贵一朝族灭大人就能平贼即有功当不赏以此求活可恃乎！高祖意少解曰：我日夜思量汝言大有理破家灭身亦繇汝化家为国亦繇汝繇是定计遇炀帝遣使者驰拘高祖送诣江都高祖素被猜忌及是大惧谓太宗曰：事急矣。计将安出太宗。又进策高祖然之方令太宗举兵以自济会有诏释高祖繇是止既而马邑人刘武周杀刺史王仁恭举兵反攻破汾阳宫百姓饥馑江都阻绝，於是太宗复固请曰：大人受委镇守而贼徒日炽窃思既离宫阙不能捍御。若不早举大计即身陷祸机悔无所及高祖从之因集将帅而谓之曰：武周僭号天子在远贼据汾阳宫我辈不能制自当族减矣。将如之何王威与高君雅及诸僚吏咸请集兵高祖欲观威等之意乃曰：朝廷出师皆禀诏敕未有阃外敢专之者今贼据离宫自称尊号近在数百里间江都悬隔道路艰阻。若待奏报还期未测夫以薪救火，岂有扑灭者哉！今进退维谷复将何计威等咸曰：公地居贤戚务尽丹诚国家之利唯在平贼逡巡听奏岂及事机高祖曰：善乃命太宗与晋阳令刘文静及门下客长孙顺德刘弘基等各募兵旬日之间众。且一万文静顿於兴国寺顺德顿於阿育王寺威及君雅等见兵大集相与疑惧请高祖祈雨於晋祠将为不利高祖知其谋部勒麾下阴为之备五月甲子旦高祖与威及君雅等同坐视事太宗严兵在外以备非常遣刘文静与高阳府司马刘政会入告变云：二人谋反阴引突厥将覆太原高祖佯惊曰：，岂有是耶徐以文书示之曰：人告公反宜受勘当即於座上执之丙寅突厥数万骑来寇城下高祖令开门偃旗帜虏不测所为引兵掠城外而去高祖令军中曰：人言王威勾贼此其效矣，於是斩威君雅以谢太原百姓乃遣刘文静连和於突厥六月己邜裴寂殷开山等请称义兵准伊尹放太甲霍光废昌邑故事尊炀帝为太上皇立代王以安隋室传檄诸郡以彰义举高祖可之甲辰命太宗将兵狥西河郡下之癸巳建大将军府以裴寂为长史刘文静为司马具设官属始置三军分为左右以公子建成为陇西公左领大都督左三军悉隶焉命太宗为敦煌公右领大都督右三军悉隶焉开仓库以赈穷乏远近响应七月壬子以公子元吉为姑臧公太原留守高祖以兵西围关中精甲三万高祖仗白旗誓众於太原之野引师即路甲寅遣将张瀹狥稽胡下离石陇泉文城三郡丙辰师次霍邑隋虎牙郎将宋老生陈兵拒险义师不得进屯军於贾胡堡会霖雨积旬饣鬼运不给高祖患之忽有白衣父诣军门请见曰：予霍山神遣语大唐皇帝。若向霍山邑当东南傍山取路八日雨止我当助尔破之高祖初哂之遣人东南视地界有微道高祖笑曰：此神不欺赵襄子岂当负吾邪时有讹言云：突厥将袭太原。又军粮尽高祖命旋师太宗切谏乃止八月己邜雨果齐高祖大悦以太牢祭霍山辛巳引师从傍山道趋霍邑去城十馀里有阵起军北东西竟天高祖谓裴寂曰：色如此必当有庆。又谓诸将曰：老生。若婴城自守当即攻之主客势悬卒难致力其计。若何太宗进曰：老生勇而无谋请以轻兵挑之必出战则成擒矣。高祖从之太宗以数骑指其城下举鞭指麾。若将围城者老生果怒开城门出太宗驰白高祖曰：事谐矣。高祖因谓陇西公建成曰：汝看两阵将交引左军直趋东门命太宗引右军直趋南门以断其归路老生之军背城而阵高祖以中军与建成合阵於城东太宗及柴绍阵於城南老生麾兵疾进先薄高祖而建成坠马老生乘之中军与左军却太宗自南原遥见尘起知义师退率二百骑驰下峻坂杀一贼遂横断其军出阵後表里齐讠响。若摧山隋师大溃各舍仗而走悬门发老生不得入城乃弃马投堑甲士斩之致其首於麾下流血数里僵尸相枕四面乘胜进薄其城时无攻具士卒缘槊而上一时攀堞无敢当者遂平霍邑抚其馀众而用之丙戌下临汾郡时临汾郡通守陈叔达坚守不下高祖谓厨人曰：吾明日下城然後朝膳辛卯引兵攻城自旦及辰而破高祖乃食癸巳次龙门县突厥始毕可汗遣康稍利率兵五百人马二千匹以会於军所九月己亥营於孤窟去河东六十里先是春夏旱麦不熟米踊贵人相食及义师起厨雨应时至是大熟禾稼满野义兵资之无所匮乏论者以为天赞时津梁为其所断关中向义者颇以为阻，於是水滨居人竞进船不谋而至者前後数百里乃置水军焉壬寅冯翊贼帅孙华土门贼帅白玄度率其众来降高祖命华及王长谐等引兵先渡因戒之曰：屈突通去此五十馀里不敢与我争锋其人守法惧罪必当伺便袭卿耳宜为之备通果遣虎牙郎将辛显和率精兵数千夜袭长谐义军不利隋人逐北华将走太宗以游骑掩其後显和败绩仅以身免悉虏其众丙辰冯翊太守萧造以郡来降戊午高祖率众攻屈突通於河东士卒登城南面者已千馀人高祖在东原望之而不见会雨暴至鸣角止军繇是不克或劝遂攻之高祖曰：屈突通习兵而无勇。若决战非其所长婴城难以必胜此自守虏耳不足为虞遂守军营於河渚文武将吏劝领太尉加置僚佐高祖从之华阴令李孝尝以永丰仓归义以少牢祀河率大军而济甲子舍於长春宫三秦士庶至者有万数高祖礼之并过所望人人喜悦更相谓曰：真吾主也。丙寅遣陇西公建成司马刘文静屯永丰仓以拒潼关太宗以前军数万人自渭北狥三辅所至皆下高祖第三女柴氏从父弟神道举义於司竹至是以兵来会郁贼帅丘师利李仲文贼帅何潘仁向善志宜君贼帅刘等各率众数千来降丁卯以师渡渭川略定杜至於庚午高祖观永丰仓笑谓官属曰：吾千里远来志在此耳既为我有复何忧哉！，於是开仓大赈穷乏壬申过冯翊旧宅飨五庙乙亥命太宗率兵自渭屯阿城陇西公建成自新丰趋上溧是日延安上郡雕阴郡并遣使来降丙子高祖率大军自下邽西上经炀帝行宫园苑悉罢之宫女放还亲属十月辛巳高祖至长乐宫时京师留守卫文阴世师挟代王以拒义师高祖屯兵春明门有众二十馀万遣使至城下谕以兴复之意再三皆不报将吏固请围城辛卯太宗帅师入郭顿于城西乃命陇西公建成入顿城东分朱雀大街列营围之甲辰诸将。又请攻城高祖不许将吏进谏曰：大军西入本欲镇抚关中辅翼隋室光崇帝业阴世师等违拒义师诳惑城内。若不尽锐取城诛君侧之贼何以息於流谤高祖乃从之遂下令曰：七庙及代王隋室公族并不得犯有违者罪及三族十一月丙辰军头雷绍先登守陴者分散京师平先命主符郎宋公弼收隋图籍戊午以右卫将军阴世师多黩货京兆郡丞滑仪性苛酷有害於政并斩之以谢关中连坐者十馀人癸亥率百僚备法驾尊代王为天子大赦改元义宁元年十一月甲子高祖自长乐宫入京师至朝堂望阙而拜天子以高祖为丞相录尚书事假黄钺进封唐王以武德殿为相府万几悉委焉高祖每日於广化门视事乙丑榆林灵武五原平凉安定五郡遣使来降十二月癸未天子诏以陇西公建成为唐国长子进封太宗为秦国公元吉为齐国公高祖遣赵郡公李孝恭狥山南所至皆下乙未平凉太守张隆以其众来降丁酉扶风太守窦阿池太守萧并以郡来降癸卯右翊卫长史宋遵贵以陕县太原仓来降甲辰遣使者詹俊李衮等狥巴蜀并下之二年正月丁未天子诏高祖剑履上殿入朝不趋赞拜不名加前後羽葆鼓吹并依旧事辟仕癸丑遣杨义弘狥灵武戊午上雒浙杨二郡及浮灵贼帅萧岳周洮等并遣使来降癸亥论功行赏其登京城第一勋授光禄大夫开国郡公物一千段虽第一勋而身死者亦准此其官回授於子第宅奴婢仍并量给第二勋人各授三辅物二百段第三勋人从朝散加戊辰以长子建成为抚军大将军左元帅扌兵十馀万以狥东郡二月丁丑遣功曹参军裴清率兵袭河阳己卯遣太常卿郑元定樊邓使者马元规狥荆襄甲午出米七万斛以赈贫人清河贼帅窦建德称长乐王三月己酉以齐国公元吉为镇北将军太原道行军元帅乙卯徙太宗为赵国公戊辰诏唐王备九锡之礼五月乙巳朔诏唐王冕有十二旒建天子旌旗出警入跸乘金根车驾六马备五时副车置旄头罕乐舞八佾设钟磬宫悬王后王子王女爵命之号一遵旧典五月遂受隋禅。
後唐太祖武皇帝献祖第三子（献祖以上事具帝王帝系门）少为中守捉使唐僖宗乾符三年段文楚为代北水陆发运州防御使时岁荐饥文楚稍削军食诸军咸怨帝部下争诉以军食不克边校程怀素王行审盖寓李存璋薛铁山康君立等即拥帝入州众。且万人营於斗鸡台城中械文楚出以应於外诸将列状以闻请授帝旌钺朝廷不允徵诸道兵以讨之五年黄巢渡江其势滋蔓天子乃悟其事以帝为大同军节度使检校工部尚书是岁献祖以振武军节度使出师讨党项会吐浑赫连铎乘虚陷振武举族为吐浑所虏帝至定边军迎献祖归州州守将拒关不纳帝掠蔚朔之地得三千人屯神武川之新城赫连铎昼夜攻围帝昆弟三人四面应贼俄而献祖自蔚州引军至吐浑退走自是军势复振天子以赫连铎为大同军节度使进军以讨六年春。又以昭义节度使李钧充北面招讨使将上党太原之师过石岭关屯於代州与幽州李可举会赫连铎同攻蔚州献祖以一军御之帝以一军南抵遮虏城以拒李钧钧中流矢而卒广明元年春天子复命元帅李氵豕率兵数万屯代州献祖战不利乃率其族奔於鞑靼部是岁十一月黄巢寇潼关天子令河东监将陈思景为代北起军使收兵破贼十二月黄巢犯长安僖宗幸蜀思景与李友金发沙陀诸部五千骑南赴京师友金即帝之族父也。中和元年二月友金军至绛州将渡河刺史瞿积谓陈景思曰：巢贼方盛不如。且还代北徐图利害四月友金军雁门瞿积至代州半月之间募兵三万营於崞县之西其军皆北边五部之众不闲军法瞿积友金不能制友金谓景思曰：举大众成大事当威明素著则可以服人今军虽数万苟无善帅进亦无功吾兄李司徒父子去岁於国家获罪今寄北郡雄武之略为众所推。若骠骑急奏召还代北之人一麾响应则妖贼可平也。景思然之促奏行在天子乃以帝为雁门节度使仍令以本军讨贼友金发五百骑赍诏召帝於达靼帝即率达靼诸部趋雁门五月整兵二万南乡京师太原郑从谠以兵守石岭关帝乃引军出他道至太原城会大雨班师於雁门二年十月帝率忻代蔚朔达靼之军三万五千骑赴难於京师十二月至河中三年正月诸道都统王铎承制授帝东北面行营都统帝令弟克修领前锋五百骑渡河视贼黄巢遣将米重威赍重赂及伪诏以奉帝帝纳其赂以给诸将燔其伪诏以兵自夏阳济河二月营於乾坑店黄巢大将尚让林言王赵璋等引军十五万屯於梁田坡翌日大军合战自午及晡巢贼大败是夜贼众遁据华州帝进军围之巢弟黄邺黄揆固守三月尚让引大军赴援帝率兵万馀逆战於零口巢军大败帝进军滑桥翌日黄揆弃华州而遁四月黄巢燔长安收其馀众东走蓝田关帝进收京师七月天子授帝金紫光禄大夫检校左仆射河东节度使时年二十有八十一月平潞州表其弟克修为昭义军节度使潞帅孟方立退保於邢州十二月许帅田从异汴帅朱温徐帅时溥陈州刺史赵各遣使来告以巢蔡合从凶锋尚炽请帝共力讨贼四年四月帝帅蕃汉之师万五千合徐汴之师破尚让於太康斩获万计进攻贼於西华贼将黄邺弃营而遁帝引军营於中牟大破贼於王满渡巢贼大至济汴而北帝渡汴遇贼将渡而南半济击之大败残众保於胙县冤句大军蹑之黄巢乃携妻子兄弟千馀人东走帝追贼至於曹州还至汴汴帅朱温馆於上源驿夜将图之帝纟追城而出（事具帝王神助门）光启二年三月幽州李可举镇州王景崇连兵寇定州节度使王处存求援於帝帝遣大将康君立安老老薛可敦啜率兵赴之五月镇人攻无极帝亲领兵救之镇人退保新城武皇攻之斩首万馀级获马千疋王处存亦败燕军於易州十一月河中王重荣遣使来乞师。且言州朱玫凤翔府李符将加兵於已初帝与汴人构怨前後八表请削夺汴帅官爵自以本军进讨天子累遣内臣杨复恭宣旨令。且全大体帝不时奉诏天子颇任汴帅时观军容使田令孜君侧擅权恶王重荣与帝胶固将离其势乃移重荣於定州重荣告於帝帝上章言李符朱玫挟邪忌正党庇朱温臣已扌处检蕃汉军五万取来年渡河先斩朱玫李符然後平荡朱温天子览表遣使譬喻百端轺传相望既而朱玫引凤之师攻河中王重荣出师拒战朱玫於沙苑对垒月馀十二月帝引军渡河与朱玫决战玫大败收军夜遁入於京师京城大骇天子幸凤翔帝退军於河中二年正月僖宗南幸兴元朱玫於凤翔立嗣襄王昷为帝以伪诏赐帝帝燔之械其使驰檄诸方镇遣使奉表於行在九月遣昭义节度李克修讨孟方立於邢州大败方立之众於焦冈斩首数千级以大将安金俊为邢州刺史以抚其降人十月进攻邢州邢人出战。又败之三年六月河中节度使王重荣为部将常行儒所杀帝表重荣兄重盈为帅文德元年二月僖宗自兴元还京三月昭宗即位以帝为开府仪同三司检校太师兼侍中陇西郡王十月邢州孟方立遣奚忠信将兵三万寇辽州帝大破之斩首万级大顺元年遣李存孝攻邢州孟迁以邢磁三州降执汴将王处裕三百人以献帝徙孟迁於太原以安金俊为邢团练使三月帝攻州拔其东城赫连铎求援於燕燕帅李康威将兵三万以赴之战於城下燕军大败康威与州赫连铎及汴帅协谋连上表请加兵於帝六月天子削夺帝官爵以宰相张为招讨使以京兆尹孙揆为副华州韩建为行营都虞候以汴帅为河东东面招讨使李康威河东北面招讨使赫连铎为副汴将朱友裕将兵屯晋绛时汴军已据潞州。又遣大将李谠等率军数万急攻泽州帝遣李存孝自潞州将三千骑以援之汴将邓李筠以一军犯阵存孝进击擒其都将十数人获马千馀匹是夜李谠收军而退大军掩击至马牢关斩首万馀级追袭至怀州而还存孝复引军攻潞州九月汴将葛从周弃潞州而遁帝以康君立为潞州节度使十月张之师入晋州游军至汾隰帝遣薛铁山李承嗣将骑三千出阴地关营於洪洞遣李存孝将兵五千营於赵城华州韩建以壮士三百人宵犯存孝之营存孝追击直压晋州西门张之师出战为存孝所败自是闭壁不出存孝引军攻绛州十二月晋州刺史张行恭弃城而奔韩建张繇含山路遁去二年正月帝上章申理其略曰：臣今身无官爵名是罪人不敢归陛下藩方。且欲於河中寄寓进退行止伏候圣裁天子寻就加守中书令是月魏博为汴将葛从周所寇节度使罗弘信遣使来求援帝出师以赴之三月邢州节度使安知建叛奔青州天子以知建为神武统军自棣州溯河归朝郓州朱邀斩於河上传首晋阳以李存孝为邢州节度使四月帝大举兵讨赫连铎於州七月平之邢州节度使李存孝以镇州王附汴人谋乱河朔北连燕寇请乘代之捷平定燕赵帝然之八月大於晋阳遂南巡泽潞略地怀孟河阳赵克裕望风送款请修邻好九月於邢州十月李存孝董前军攻临城镇人五万营於临城西北龙尾冈帝令李存审存质以岁军攻之镇人大败杀获万计拔临城进攻元氏幽州李康威以岁骑五万营於高阝邑以援镇州帝分兵大掠旋军邢州景福元年正月镇州王恃燕人之援率兵十馀万攻邢州之尧山帝遣李存信李嗣勋李存审将兵援之大破燕赵之众斩首三万收其军实三月帝进军渡滹沱攻栾城下鼓城城八月赫连铎诱幽州李康威之众八万寇天成军遂攻州营於州北连亘数里帝潜军入於州诘旦出骑军以击斩获数万李康威烧营而遁乾宁元年十二月帝攻妫州壬子燕兵复合入居庸关拒战帝命精骑以疲之令岁将李存审繇他道击之自午至晡燕军复败李俦携其族弃城而遁将之沧州随行辎车臧获妓妾甚众沧帅卢彦威利其货以兵攻俦於景城杀之尽虏其众丙辰进军幽州其守城大将请降帝令李存审与刘文恭入城抚劳三年六月表三帅之罪复移檄三镇三镇大惧是月次绛州刺史王瑶登陴拒命帝攻之旬日而拔斩瑶於军门诛其党千馀人七月次河中王珂迎谒於路同州节度使王行约弃城奔京师右军指挥使李继鹏茂贞假子也。劫天子幸凤翔左军指挥使王行实行瑜弟也。劫天子幸州。又行瑜茂贞声言自来迎驾天子遂幸山南驻跸於莎城帝遣判官王环奉表奔问天子遣使赐诏令与王珂讨凤帝方攻华州俄闻李茂贞领兵三万至王行瑜领兵至兴平欲往石门迎驾乃解华州之围进营渭桥天子遣延王戒及丹王允赍诏促兵直抵凤八月帝进营渭北遣史俨将三千骑往石门扈驾遣李存信李存审会延之兵攻行瑜之梨园寨天子削夺行瑜官爵以帝为天下兵马都招讨天子还宫加帝守太师中书令宁四面行营都统时王行瑜弟兄固守梨园寨帝攻之甚急。又表李罕之为副都统十月李存信於梨园寨北遇贼军斩首千馀级自是贼闭壁不出帝令李罕之昼夜急攻贼军乏食拔营而去李存信与罕之等先伏军於厄路俟贼军至纵军击之杀戮万计是日收梨园等三寨生擒行瑜之子知进并母丘氏大将李元福等二百人送赴阙庭十一月收龙泉寨时行瑜以精甲五千守之李茂贞出兵来援为李罕之所败贼遂弃龙泉寨而去行瑜复入州大军进逼其城行瑜弃城而遁帝收其城封府库遂以捷闻既而庆州奏王行瑜将家属五百人到州界为部下所杀传首阙下帝既平行瑜还军渭北十二月天子赐号忠贞平难功臣进封晋王加实封二百户帝复上表请讨李茂贞天子不允遂班师光化元年正月凤翔李茂贞华州韩建皆致书於帝乞和好同奖王室兼乞助丁匠缮秦宫帝许之四月汴将葛从周寇邢磁等州旬日之内三州连陷二年三月从周自土门陷承天军。又陷辽州三年十月遣李嗣昭率岁骑三万攻怀州下之天复元年正月汴将张存敬攻陷晋绛二州三月汴师自大梁至河中王珂出迎天子以汴帅兼镇河中帝自是不复能援京师霸业中否天三年九月遣周德威李嗣昭合燕军三万以攻泽潞十二月潞州节度使丁会开门迎降四年四月哀帝禅位於汴帅五月梁祖遣其将康怀英率兵十万围潞州筑垒环城帝遣周德威将兵赴援梁祖以怀英无功乃以李思安代之是岁西川王建遣吏至劝帝各王一方俟破贼之後访唐朝宗室以嗣帝位然後各归藩守帝不从（以书报之曰：窃念本朝屯否巨叶沦胥攀鼎驾以长违抚彤弓而自咎默默终古悠悠苍生遘此厉阶永为痛毒视横流而莫救徒誓楫以兴言别捧函题过垂奖论省览周既骇惕异常泪下霑衿倍郁申胥之素汗流浃背如闻蒋济之言仆经事两朝受恩三代位叨将相籍系宗枝赐钺以专征徵包茅而问罪鏖兵接战二十馀年竟未能斩新莽之头颅断蚩尤之肩髀以至庙朝颠覆豺虎纵横。且受任分忧叨荣冒宠龟玉毁椟谁之咎欤备阅指陈不胜惭恧。然则君臣无常位陵谷有变迁或塞长河泥封函谷时移事改理有万殊即如周末虎争魏初鼎据孙权父子不显授於汉恩刘备君臣自微兴於涿郡得之不谋於家世失之无损於功名当逐鹿之秋可靳华虫之服唯仆累朝席宠奕世输忠｛天水｝佩训词粗存家法善博奕者唯先守道治蹊田者不可夺牛誓於此生靡敢失节仰凭庙胜蚤殄寇雠如其事与愿违则共臧洪游於地下亦无恨矣。唯公社稷元勋华嵩降祉镇九州之上地负一代之宏才合於此时自求多福所承良讯非仆深心天下其谓我何有国非吾节也。孤恳此不尽陈）同光初庄宗即位，追尊号曰武皇帝，庙曰太祖。
