後唐庄宗太祖长子年十一从太祖讨王行瑜因令献捷昭宗一见骇之除隰州刺史寻改汾晋二郡皆遥领之天五年正月太祖厌世帝嗣晋王位四月召周德威军归晋阳汴人既见班师知其国祸以为潞州必取无复再举遂停斥堠梁祖亦自泽州归雒帝知其不备率亲军直抵夹寨破之梁军大败招讨使康怀真得百馀骑出天井关（事具帝王谋略门）帝乃班师晋阳九月岐蜀三镇复大举攻长安帝遣李嗣昭周德威将兵三万攻晋州以应之三镇攻长安梁祖惧自雒率亲军屯於陕州令其将尹皓将兵赴援平阳周德威与尹皓之师战於神山北梁人大败六年七月岐刘知俊遣使来告将大举讨灵夏兼收平关辅请出兵晋绛以张犄角八月帝御军南征令周德威李存审丁会统大军出阴北关攻晋州刺史边继威登陴拒守梁祖令其将杨师厚领兵赴援屯於绛州我军攻城急小校苌谏募兵寡不敌而退我为地道坏城二十馀步城中血战拒守夜复乘城汴军至蒙坑周德威逆战败之斩首二百级师厚退保绛州七年七月茂贞知俊及州杨崇本各遣使来告言灵武韩逊夏州将李仁福朋附梁孽屡犯边陲请出师协力以讨时岐人言刘知俊三败汴军於宁州韩逊危忄戚岐陇之师大举决定取河西帝命振武节度使周德威将兵万人西渡河以应会刘知俊为岐人所构乃自退九月周德威军旋晋阳十一月梁祖欲兼并镇定遣亲军三千入于深冀镇州王惧求援於帝帝遣周德威率军屯於赵州梁军王景仁等营於柏乡帝遂亲征八年正月周德威史建塘帅三千骑致师於柏乡设伏於村坞间遣三百骑直压贼营贼军怒悉其军结阵而来德威与之转战至於高阝南贼阵横亘六七里时我军未成列李存璋引诸军旋阵於野河之上贼五百人薄我争桥镇定步军偏师与之血战贼败而复整周德威李嗣源李存璋等大破之斩首二万级馀贼弃深冀而遁德威与史建塘前军狥地邢先驰檄谕邢魏博卫滑诸郡县曰：王室遘屯七庙被凌夷之酷天不吊万民罹涂炭之灾必有英主奋庸忠臣效顺斩长鲸而清四海廓妖以泰三灵予位忝维城仍当分阃念兹颠覆讵可宴安故仗桓文辅合之规问羿浞凶狂之罪逆温砀山佣隶巢孽馀凶当僖宗奔播之初我太祖扫平之际束身泥首请命牙门包藏奸诈之心惟示妇人之态我太祖俯怜穷鸟曲为开怀特发表章请帅梁汴才出萑蒲之泽便居茅社之尊殊不感恩遽行猜忍我国家祚隆周汉迹盛伊唐二十圣之基三百年之文物外则五侯九伯内则百辟千官或代袭簪缨或门传忠孝皆遭陷害永抱沉冤。且镇定两藩国家巨镇异安民而保族咸屈节以称藩逆温惟仗阴谋专行不义欲全吞噬先据属州赵州特发使车来求援助予情惟荡寇义切亲仁躬率赋舆赴兹盟约贼将王景仁将兵十万屯据柏乡遂驱三镇之师授以七擒之略鹳鹅才列枭獍大奔易如走坂之丸势。若燎原之火尸仆地流血成川组甲雕戈皆投草莽谋夫猛将尽作俘囚群夫既快於天诛大憝须悬於鬼录今则选兵甲简练车徒乘胜长驱翦除元恶凡尔魏博邢之众感恩怀义之人乃祖乃孙为圣唐赤子岂徇虎狼之党遂忘覆载之恩盖以封豕长蛇凭陵荐食无方逃难遂被胁从空尝胆以衎冤竟无门而雪愤既闻告捷想所慰怀今义旅徂征止于招抚昔耿纯焚庐而向顺萧何举族以从军皆审料兴亡能图富贵殊勋茂业翼子贻孙转祸见机决在今日如能诣辕门而效顺开城堡以迎降长吏则改补官资百姓则优加赏赐所经诖误更不推穷三镇诸军己申严令不得焚烧庐舍剽掠马牛但仰所在生灵各安耕织予恭行天伐罪止元凶已外归民一切不问凡尔士众咸谅予怀，於是帝亲御军邢帅王檀惧请师于雒梁遣其将徐仁溥将兵五百夜入邢州助檀固守帝令张承业李存璋以三镇步卒攻邢州遣周德威史建塘将三千骑长驱澶魏帝与李嗣源率亲军继进王师所至壶浆塞路郡邑长吏村闾文学咸扣马言曰：久罹丧乱获见义师帝躬自临问劳之军法甚严秋毫无所犯但讨其拒命者时汴军自王景仁败後杀戮大半其馀漏刃亡散皆青徐兖郓诸道之军各归本镇梁祖遣杨师厚於河阳招聚亡败之众旬馀方得万人二月帝自雒磁相三郡次于洹水谋报汴滑之军据黎阳周德威进至临河己未魏帅罗周翰出兵五千塞石灰窑口周德威以骑三千掩击迫入观音门帝舍於狄公祠东西列营十数罗周翰闭壁自固我军攻西南北隅城几陷朱温遣杜廷隐将兵五百送李振为魏博副使夜入邺城是时朱温出兵万馀将渡赴援闻王师至弃舟而退郓州步骑二千自黎阳来归梁祖自汴归雒阳周德威自临清徇地贝郡夏津高唐攻博州下东望朝城攻澶州伪刺史张可臻弃城而遁进击黎阳下临河淇门逼卫州掠新乡共城是月梁祖在潞闻我师将攻河阳率亲军屯白司马坡令杨师厚戒严八月幽州刘守光僭称大燕皇帝十二月帝遣周德威刘光李嗣源及诸将率蕃汉之兵讨之九年正月燕将王行方等以部下四百人来奔二月梁祖率举河南之众以援守光三月周德威遣李存晖攻瓦桥关四月李嗣源攻瀛州皆下之五月德威大破燕军於羊头冈斩首五千馀级自涿州进军于幽州城下六月梁祖为其子友所弑八月友遣其将韩康怀英牛存节率兵五万急攻河中朱友谦遣使求援帝令李存审率师救之十月帝自泽潞赴河中遇梁将康怀英於平阳破之斩首千馀级追至白径岭友谦会帝於猗氏梁军解围而去十年正月德威攻顺州二月攻安远军皆下之三月攻庐台及古北口五月壬寅朔刘光逼营州刺史杨靖以城降得李知马步兵四百因令五院将李益权典州事六月帝遣监军张承业至幽州是月收下莫州九月守光率众夜出遂陷顺州十月入檀州德威自涿州将兵蹑之守光循山而南德威追及大败之守光复之城十一月帝亲征幽州十二月执伪燕主刘守光并其父仁恭班师晋阳次行唐镇州节度使王迎谒於道路启曰：燕主刘太师顷为邻国谋之不臧患生膝下今既伏罪履薪之会仆欲挹其风仪可乎！帝促命主者破械引守光仁恭至与答拜同宴久之十一年正月至自幽州是日於汾亭令军士数百组练系仁恭守光号呼而入与其党李小喜郑臧斐皆伏法是月镇州王定州王处直再遣使奉书推册帝为尚书令帝可之乃撰日受册开霸府建行台如武德故事帝以燕蓟初平将军南伐七月帅师自黄沙岭东下会周德威王於赵州大军进至州徇地而还十二年三月梁主朱友贞分魏博六州为两道以贺德伦为魏博节度使张筠为澶相节度使魏人不从乃归於帝帝命马步副扌管李存审自镇州帅前军先进屯临清五月帝帅亲军会之德伦遣从事於司空陈密旨言军士张彦为乱军之首迫德伦上章请却复六州大王镇抚魏人宜诛首恶及帝进军次於永济张彦选银枪效节军五百人皆勇悍者持矛仗戟自卫而来帝登驿楼数其罪而斩之六月入府城抚劳军士贺德伦上符印请帝兼领魏镇帝承制授德伦大同军节度使是月帝遣骑军五百袭德州拔其城七月攻梁澶州下之八月复为梁将贺瑰所陷十三年三月攻梁卫州降之进攻磁州四月攻州并皆拔之相州节度使张筠遣人纳款师旋於魏州五月还晋阳八月大阅师徒进攻邢州令降将张温率汴军五百於城下招降之邢州平九月帝还晋阳梁沧州节度使戴思远弃城遁旧将毛璋入其城复命明宗帅师招抚之毛璋以城降以李存审为节度使是月贝州降河朔悉平十四年十二月黄河冰合帝观兵河上汴人据杨刘城缘河数十里间列栅相望我军急攻皆平之进至杨刘城中登堞者甲士三千帝率善射者万馀环城驰射步兵持斧斩其鹿角以葭苇埋堑帝率先负葭苇以励士众四面鼓讠拔戟乘城其众因溃骑军掩击自辰及酉斩戮千计狥地至郓濮而还阅兵於魏州时幽州卢龙军节度使蕃汉马步扌管周德威帅幽蓟步骑之师三万横海军节度使蕃汉马步副扌管李存审帅沧景步骑之师万人成德军节度使王遣其将王德明帅镇冀步骑之师三万昭义军节度使李嗣昭帅泽潞步骑万人安国军节度使李嗣源帅邢步骑之师万人义武军节度使王处直使其将帅易定之步骑万人麟胜蔚新武等州诸部落奚契丹室韦吐谷浑等马万匹总河东魏博十镇之师阅於魏州部阵严肃精甲曜日师旅之盛近代未之有也。梁将贺瑰王彦章帅兵屯於濮州北行台里结垒相持百有馀日十五年六月帝与梁军战於杨刘大破之拔其四寨十二月帝令军中老幼悉归魏州塞井夷灶起军赴汴攻濮阳拔之李存审城德胜夹河置御捍之备十六年四月梁将贺瑰攻德胜南城围堑既周。又以蒙冲战舰断其津渡百道齐攻帝阵於北岸亲从将王徤选勇卒三百人斩其竹缆繇是得渡梁军弃城逃遁帝命骑军追袭至於濮阳十二月帝军於河南御铁骑千馀突入梁阵诸军继进左右斩击梁军大奔获马三千馀匹俘斩万级十八年八月镇州王为其将张文礼所杀帝援镇州行营偏将符习成德军兵马留後以所统镇冀兵进讨。又遣阎宝史建塘将兵以益之文礼闻王师至忧悸病疽而卒子处球代其任十九年九月镇州平镇人请帝兼领因以符习领天平军节度使同光元年二月诸藩镇相继上笺劝进四月遂即帝位。
晋高祖宪祖第二子（宪祖以上事具帝王帝系门）後唐明宗初为代州刺史妻以爱女领亲骑左射军天十三年梁将刘率兵攻邺城庄宗至自甘陵未阵为所掩截帝领十馀骑横槊深入收部伍而旋庄宗壮之十四年兵阵莘之西北明宗从庄宗酣战久之而尘埃四合帝与明宗俱陷阵中帝挺身跃剑反覆转斗行数十里遂败於故元城之东十五年梁将贺瑰设伏无石山明宗为瑰所迫帝为後殿破贼五百馀骑按辔而还十二月庄宗大兵胡柳坡下众号十万总管周德威将左军杂以燕人前锋不利德威死之庄宗率步众五千固守高陵以避敌之锐气明宗独完右广伏於土山之下顾谓帝曰：梁人首获其利旌旗甚整何计可以挫之帝曰：腊候如此出手堕指彼多步众易进难退莫。若啜糒饮水徐而困之。且超乘徒行其势不等一击而破期在必胜明宗曰：是吾心也。会日暮梁军列於平野不下五六万人为一方阵麾游骑迫我帝曰：敌将遁矣。乃请明宗令士整胄宽而罗之命左射军三百人鸣矢驰转渐束其势以数千骑合之敌人迨夜旌旗皆靡而一角先溃三面踵之其牙。若火爆之声横尸积甲不可胜计繇是梁人势削进营德胜渡矣。十八年十月从明宗战梁人於德胜渡败梁将戴思远杀二万馀人十九年战胡芦套唐军稍却帝睹其敌锐拔剑辟道肩讠明宗而退人望之无敢袭者二十年从明宗观梁人之杨村寨部曲皆不擐甲俄而敌出不意以兵掩明宗刃将及背帝挟戟而进一击而凶酋落马者数辈明宗遂解其难是岁庄宗即位於邺改元同光遣明宗越河悬军深入以取郓郓人殆不知觉帝以五十骑从明宗涉济突东门而入俄而郓兵拒我帝中刃翼明宗而罗於通衢嶷然不动会後骑继至遂拔中城以据之汶阳遂定俄而平汴庄宗朝官未显者以帝不好矜伐故也。唯明宗心知之四年三月明宗讨赵在礼于邺会诸军有变叩马请明宗帝河北明宗受霍彦威劝将自诉於天子遂绐诺诸军诸军亦恐事之不果而散者甚众明宗所全者惟常山一军西次魏县帝密筹於明宗曰：犹豫者兵家大忌必。若求诉宜决其行某愿率三百骑先趋汴水以探虎穴如遂其志请大军速进夷门者天下之要害也。据之可以自雪安有上将与三军言变他日有平手乎！危在顷刻不宜恬然明宗至相州遂分骁骑三百付之遣帝繇黎阳济河自汴水西门而入因据其城使人促明宗明宗趋白马渡继焉及明宗犒师於郡庄宗亲统师至城之西北五里登高叹曰：吾不济矣。繇是庄宗从兵遂大溃来归明宗明宗寻遣帝率兵为前锋趋汜水关收抚乱兵俄而庄宗为亲将郭从谦流矢所中是月明帝入雒嘉帝功自总管府署陕州兵马留後明宗即位改元天成五月以帝为保义军节度陕虢等州观察处置等使赐竭忠建策兴复功臣时庄宗皇子魏王继岌降西蜀王衍督军而还军乱於雍继岌见害朝廷。又遣帝慰抚诸军示以恩旨自陕至雒秋毫无有犯者二月兼六军诸卫副使十月明宗幸汴以帝为御营使始次凉水汴帅朱守殷叛命命帝董亲军倍道星行信宿及汴城一鼓而登之守殷自屠其家贼中遂定诏以帝充宣武军节度汴曹等州观察处置侍卫亲军马步军都指挥使兼六军诸卫副使三年四月加同中书门下平章事兴唐尹邺都留守天雄军节度管内观察处置等使长兴元年九月东川董璋悖命有制削夺官爵命帝为东川行营都招讨使二年春以川路险艰粮运不继帝惧人情有变请以急诏徵还朝廷然之四月复兼六军诸卫副使六月改河阳节度使十一月以契丹犯中加侍中充河东节度使兼大同振武彰国威塞等军蕃汉马步总管三年十月契丹引吐浑突厥犯塞秦王从荣奏宜早命大将与范延光俱言帝可用帝素不欲为其军之副即奏曰：臣愿北行明宗曰：卿为吾行事无不济即宣旨施行及受诏不落六军副使帝却迁延辞避闵帝即位加中书令移镇常山末帝清泰元年五月复除河中节度使蕃汉马步总管二年夏帝屯军于忻州朝廷遣使送夏衣传诏抚谕後军人遽呼万岁者数四帝惧斩挟马都将李晖三十馀人以狥三年五月移镇晖州帝心疑之召寮佐谓曰：孤再受太原之日主上面宣云：与卿北门一生无议除改今忽降命岂以去年忻州乱兵见迫过相猜乎！。又今年以千春节请公主入觐当辞时谓公主曰：尔归心甚急欲与石郎反邪此疑讶之状固甚明矣。今国家用后族委邪臣沉湎荒惑万机停拥今张昭逐延浩於邺以延浩后之爱弟不加其罪是失刑也。副枢密使刘延朗黩货赂抑功勋侯伯为之长叹是失赏也。二者皆去不亡何待吾自应顺中少主出奔之日睹人情大去不能扶危持颠愤愤於方寸者三年矣。此际我无异志朝廷自启祸机不可颓然餐於道路况太原险固之地积粟稍多。若。且宽我我当奉之必。若加兵我当内告邻方北构强虏兴亡之数皎皎在天今欲发表称病以伺其意诸公以为如何判官赵莹惧形於色但唯唯桑维翰与汉高祖赞成其事乃不奉诏末帝削夺帝爵遣晋州节度使张敬达围帝晋阳末帝既有诏促令攻取敬达长城连栈勇者尽其力工者运其思日夜穷土木之力时督事者每有所构则暴风大雨平地水深数尺而城栅摧堕竟不能合其围帝求援契丹俄遣人复书诺之约以中秋赴义六月北面招讨指挥使安重荣以戍卒部曲数千人入城七月代州屯将安元信背刺史张朗率军与西北面先锋指挥使安审信引五百骑俱至八月怀州彰圣军军使张万迪等各千馀骑来归是月张敬达攻围甚急帝亲与矢石人心虽固廪食渐困九月辛丑契丹大酋长邪律氏率众自雁门而南旌骑不绝五十馀里与南军骑将高行周符彦卿等合战时张敬达杨光远列阵西山之下士未及伍而行周彦卿为伏兵所断舍军而退敬达等步兵大败餐者万人是夜帝出城北门与邪律相见因论父子之义明日帝与契丹围敬达营寨南军不复出矣。是月末帝率亲军三万出次河桥遣枢密使赵延寿分众二万为北面招讨使。又诏魏博节度使范延光统本军二万人屯辽州十月幽州节度使赵钧领所部万馀人自上党吴儿谷合延寿兵屯团柏谷与敬达寨相去百里弥月不能相通十一月戎王筑台於晋阳城南册帝为大晋皇帝改元天福闰十一月甲子唐将杨光远杀敬达以诸军来降甲戌帝至昭义受赵德钧赵延寿降己夕卩至河阳北节度使苌从简降辛巳末帝自焚帝遂入雒都。
汉高祖显祖之子初仕後唐明宗列於麾下晋高祖为梁军所袭马甲连革断帝辍骑授之取断革者自跨徐殿其後晋高祖感而壮之明宗践祚晋高祖为北京留守以帝前有让援之力奏移麾下署为都校应顺初闵帝出奔与晋高祖会於卫州谋欲害之帝率众尽杀闵帝左右遂免於难末帝清泰元年晋高祖复镇河东三年夏移镇汶阳帝劝其举义赞成密计晋高祖以帝为北京马步军都指挥使及契丹以全军赴难大破张敬达之众於晋阳城下有降军千馀人帝尽杀之天福元年晋国建授侍卫马军都指挥使权点检随驾六军诸卫使寻改陕州节度使充侍卫马步军都虞候二年八月改许州节度使三年十月授侍卫马步军都指挥使十一年移宋州节度使十二月加同平章事五年三月改邺都留守六年七月授河东节度使朝廷以常山安重荣狂悖渐露招致退浑白承福等在五台山北以招契丹为名晋高祖患之召汉高祖赐宴密戒曰：北门吾丰沛之故宅也。今内有凶竖勾引近塞部落与朝廷生事吾今将幸邺州以并州为巨屏遍揣大臣非公不可作镇当与李德充交致宜勉是行副倚属也。十月吐浑白承福与部族来归始晋高祖以前月有诏委帝招诱退浑节度使白承福等迟疑未决因使人谓之曰：契丹强盛方与同盟圣上已曾割隶公合自守部落安重荣将图不轨朝夕败亡天下之人已共弃矣。况朝廷明有告谕便可速来无待临以兵威南北无向差之毫悔无及矣。承福等惧遂归命焉帝优以缯帛米糒奏於河东安置而重荣北遣记室卢陶传檄远近以吐浑达靼契同起为名至是无一人赴者大摧其势皆帝之谋也。七年正月加侍中八年三月加中书令开运元年正月契丹南下虏主以大军直抵澶州遣蕃将伟王率兵入雁门少帝以帝为幽州道行营招讨使大破伟王於忻口三月封太原王七月兼北面行营都统二年四月封北平王三年五月加守太尉九月契丹犯塞帝亲率牙兵至朔州南阳武谷大破之四年正月虏王入东京诸侯皆附焉帝亦遣使送款绐云：有疾知邪律氏恃胜傲下使汉兵饥寒纵蕃骑暴横蹂践郑滑曹濮百姓为之一空必华戎相厌主客生变可坐而图也。继发副使白文珂奉以纤绘名马密侦所为邪律氏亦以帝观望不动生猜贰焉即以虏通事高唐英领安阳耿崇美领上党伪侍中崔廷勋赴河桥。且欲扼太原之冲也。帝繇是偃戢旗鼓但示弱而已左右或劝帝曰：契丹败汉法而人心已摇可议进取之计帝曰：夫兵法有急击而破敌缓守而成功者随时消息不可失也。今北虏降我军十万入据京邑内未有变其可轻议者哉！。且犬羊之性贪而好利利饱必去是其常也。况冰雪已消虏畏其热蓄锐待时理将未晚时潞府连帅张从恩遣使谋於帝曰：某以势迫怀雒欲诣虏帐去之与住一禀明公帝遣回使答曰：我以一隅之地敢抗天下之大乎！君其行之当继往矣。从恩以为诚而帝甘言多此类也。少帝北迁二月河东行军司马张彦威与文武将吏等以中原无主帝威望日隆群情所属三上笺劝进是月辛未於太原宫受册即皇帝位帝谓群臣曰：帝王称谓孤已迫於群情而逊避无所其国号正朔未忍遽改繇是降制以少帝开运四年改称晋天福十二年遣都督史弘肇率兵讨代州平之是月权晋州兵马留後张晏洪权陕西留後赵晖权潞州留後王守恩并上表归顺二月权延州留後高允权丹州都指挥使高彦并以城归命是月虏主还本国四月卒於镇州之栾城五月丙申帝发河东取阴地关路幸东京伪汴州节度使萧翰迎郇国公李从益知南朝军国事戊申帝至绛州刺史李从朗以郡降六月丙辰至雒两京文武官寮自新安相次奉迎诏赐从益死甲子遂至东京。
周太祖庆祖之子年十八事後唐潞州留後李继韬为牙兵庄宗平继韬配从焉直天成中晋高祖领副侍卫以帝长于书计召置麾下令掌军籍汉高祖累镇蕃阃皆从之及镇并州尤深待遇出入帷幄受腹心之寄开运末契丹犯阙晋帝北迁帝与苏逢吉等劝汉祖建号以副人望及即位以帝为枢密副使乾元年正月隐帝嗣位拜枢密使扌处李守贞据河中朝廷遣白文珂常思等讨之七月西河师徒大集未果进取制加帝同平章事即遣西征以安慰抚招为名诏西面诸军并取帝节度八月二十日师至河中命白文珂营於河西帝营於河东不数日周设长堑复筑长连城以迫之二年五月十七日攻城自是昼夜攻之七月十三日帝三砦将士夺罗城二十一日城陷守贞自焚而死。又於城中搜索出守贞男崇玉崇绪崇英缁哥女喜哥延哥伪宰相靖孙愿枢密使刘芮国师僧总伦司天监王廷秀博士焦文杰伪滑州节度使张球泽州刺史刘仁忻州刺史安在钦秀州刺史张延朗等二十五人秦王印及四门旗龙凤日月等旗伞扇玉钺等差弓箭库使刘延露布以闻诏曰：李守贞顷在前朝骤承委遇迨事先帝复委藩垣效浅功微宠深位大而狡性难制小器易盈蔑义蔑忠穷凶极逆江海不能流其恶鼎镬不足快其诛卿愤激於心义形於色睹兹妖孽志在剪除动息之间必思於经略寝食之际无忘于寇雠抚士爱人分甘共苦躬临矢石亲冒梯冲挥戈而蛇豕就诛破竹而金汤失险氛霾既息宗社再安非我元臣莫隆景运朕之倚爱何止寝兴言念辛勤无忘嘉愧九月加侍中十月契丹入寇帝受诏率师赴北边谓诸屯戍壮士曰：自虏王丧败今才四年幽州所屯其数无几然而屡犯吾境屡伤吾民非彼骁雄盖御备之失者有三主将无谋城池不固备预无素御捍阙供其败一也。主将轻佻妄谋躁进不顾利害轻用士民希觊功名以邀爵赏其败二也。贪他羊马互市往来奸利之人两为间谍军谋国事泄之於敌其败三也。予昨者缮城池增堡障储守备之用料将校之才盖欲自兹庶无败事所在镇戍当用吾言凡虏小寇则进追大侵则保壁不得与蕃人交市不得轻战邀功民蚕麦登时黍禾熟日早令收获俾入城池侦逻警巡为民外亦州牧戍将之职也。虏虽衰破远在沙场倏忽往来难为驾驭纵得一夫一骑不足为功但自保边斯为上策况百年之虏未易卒除使国富刑清兵多马众彼则占风不暇款塞争先予非畏胡服之有时耳自是边上镇戍专切戒严虏纵侵骚於民无损帝既至邢州而虏已退三年二月班师三月制授邺都留守枢密使如故十一月十四日澶州节度使李洪义遣副使陈光穗至邺报京师有变群小害杨史弘肇等。又言后弟李业等遣腹心赍密诏至澶州令洪义杀侍卫步军指挥使王殷洪义恐事不济乃以密诏示殷殷与洪义即遣光穗驰报于帝光穗既至以洪义意密启于帝俄顷供奉官孟邺驰驿来亦诏护圣左厢都指挥使郭崇等害王峻及帝仍命以首级驰献太祖即集三军将校谕之曰：予从微至著披肝露胆置立汉家宗社先皇登遐亲受顾与杨史诸公弹压经谋忘寝与食一旦无罪尽已诛夷予独何生黾勉居世死归地下无愧先帝尔三军断予首报天子各图功业自此长辞郭崇帅所管将校士卒伏於帝前言曰：崇等从公征行备尝艰苦星行露宿略无宁息侍卫令公忘身为国不避怨谤讠息邦家无名诛族遣谁致力崇等思揣此事必非圣旨即是李业等奸权诬罔窃发假如此辈使握权柄国得安乎！必须披论以判忠邪何事信单车之使取欲自弃使千载被恶名乎！崇等愿从公入朝面自洗雪荡除鼠辈以廓帝图辞未绝郭崇遽领骑军先往澶州桥帝翌日为众所迫不获已遵路明日行次遇内养鸗脱者隐帝之小竖也。来觇太祖讯之对曰：见召前开封尹侯益州节度使张彦超客省使阎晋卿郑州防御使吴处裕令将兵守澶州帝谓鸗脱曰：诏郭崇杀我崇而不忍害我言为我论列兵士回戈我力不能制尔以此闻奏帝因奏状於鸗脱衣领奏曰：昨为兵士拥至河上言京中诛史弘肇等尽非圣意请陛下密诏内班擒缚李业等送至澶州诏谕兵士臣即却归邺中一则雪将相之深冤一则安陛下之家国隐帝览奏疑不能决复诏李业辈示之，於是尽害帝及王峻等亲属帝欲往澶州候鸗脱至阙伺其诏命兵士肆言我辈家属在汴未知存亡此不可往遂烧民庐舍鼓讠不可遏王殷率步骑从履冰而渡十六日趋滑台节度使宋延渥迎谒于路十七日以滑之府库缣緍赏诸军大阅步骑於州城南帝誓军曰：朝令使侯令公等率大军将至彼既成列不肯徒然我思道理必欲交锋便匪朝天之意如其束手何制逆我之师欲全尔等功名不如奉行前诏我以一死谢天子实无所恨诸将徨启曰：国家负公，公不负国所以万人奋命如复私雠侯益之徒安能为患保为公擒之十八日大军至滑而南十九日过封丘时隐帝。又令左神武统军袁义前邓州节度使刘重进继率禁军来拒望尘退走与侯益等军屯赤关是夜俱退二十日两军相遇於刘子陂隐帝结营於七里店道西二十一日复阵於刘子陂帝令诸军曰：比除君侧之恶无得犯跸按军不动者久之无何慕容彦超挥戈奋击步骑委李筠郭崇乃率兵御之慕容彦超马倒几欲成擒而侯益张彦超袁义刘重进皆倒戈而来二十二日旦隐帝自砦乘马将还宫而前锋已及乃西南以避之事迫而郭允明遂行弑逆辰巳时诸军毕入京城晚太祖将入宫门待罪进名朝太后以军未整戢。且归旧第二十四日率群臣起居於明德门外奏曰：昨者左右荧惑舆驾苍皇归阙师徒未免惊动帝王出令其位难虚军国事多早宜册立嗣君以系人望伏请太后行教令指挥太后令曰：北京留守崇许州节度使信高祖皇帝之爱弟也。徐州节度使赟开封尹勋皆高祖之裔子也。俱列盘维皆分屏翰已委文武百寮六军将校议择贤明以承大统二十六日帝率群臣班於明德门外起居太后献议请以刘赟入承正统太后下令宜备法驾迎赟於徐州即皇帝位即遣太师冯道备仪注往奉迎二十七日帝率群臣班於明德门外拜章以新君未知军国之事一日万机不可暂废请太后权临朝听政二十九日镇定言契丹入寇三道而来太后令帝赴北面军前为都统帅相度进取新君未至其军国公事委王峻已下商量施行其兵马军事委王殷勾当巡简十二月甲午朔帝北征十九日六军履冰渡河次澶州驿舍二十日早步兵前进帝於庭中省其装发忽闻驿外阚讠声如雷霆俄而士卒不繇门户登墙越屋屯山积来迫帝曰：天子请侍中自作刘家社稷尽矣。纵然立得亦无好事却报雠於将校也。乱军得黄袍扶抱帝加袍於背不肯解帝绐之曰：尔等解去我无所避也。二十日帝上太后笺论列澶州三军逼胁之事不获已班师。又言臣事先帝过承君父之恩及奉嗣君愿竭腹心之效岂期祸难事与愿违方择当璧之贤。又爽大横之兆永言膝下何慰慈颜望太后以宗子待微臣臣敢不奉宗庙如本朝事太后为慈母悃款之至祈恋增深太后令曰：侍中功烈崇高德声昭著剪除祸乱安定乾坤讴咏有归历数攸属所以群情推戴亿兆同欢老身未终残年属兹多难唯以衰朽托於始终载省来笺如母见待感切深意涕泗横流其诸诚怀难尽宣述是日王峻以所立新君在宋州恐闻澶州军变之事部下为乱令郭崇率骑七百急赴之二十三日帝至韦城二十五日至七里店东西步骑陈列是日百寮上章劝进御营於皋门村二十六日太后以帝为监国中外庶事并听监国处分四年正月丁邜汉太后令奉符宝授监国即皇帝位是日太祖自皋门归大内御崇元殿即位制以大周为号改乾四年为广顺元年。
