周官小史掌王之名讳名讳之起繇周道也。上古帝王敦尚质朴名号虽建制度未备故尧舜则有放勋重华之名而禹汤。又去唐虞之文从高阳之质以名为号先儒之说，或以为名，或以为字，或以为谥而尚书所纪即皆褒德之称盖传述之异也。自汉以来所记详矣。至。若贵易讳而难知避五行之胜伏亦皆有旨焉。
黄帝名曰：轩辕盖受国於有熊居轩辕之丘因以为名。又以为号。又云：作轩冕之服故谓之轩辕。
少昊名挚字青阳。
颛顼高阳。
帝喾高辛（高阳高辛皆所兴之地名颛顼与喾皆以字为号上古质故也。）。
帝挚。
帝尧名放勋。
帝舜名重华。
夏禹名文命。
帝启。
帝太康。
帝仲康。
帝相。
帝少康。
帝宁（一作杼）。
帝槐。
帝芒。
帝泄。
帝不降。
帝扃。
帝廑。
帝孔甲。
帝皋。
帝发。
帝履癸是为桀。
殷汤名履字天乙。
帝外丙。
帝仲壬。
帝太甲。
帝沃丁。
帝太庚。
帝小甲。
帝雍己。
帝太戊。
帝仲丁。
帝外壬。
帝河甲。
帝祖乙。
帝祖辛。
帝沃甲。
帝祖丁。
帝南庚。
帝阳甲。
帝盘庚。
帝小辛。
帝小乙。
帝武丁。
帝祖庚。
帝祖甲（一作帝甲）。
帝廪辛。
帝庚丁。
帝武乙。
帝太丁。
帝乙帝辛是为纣。
周文王昌。
武王发。
成王诵。
康王钊。
昭王瑕。
穆王满。
恭王繄扈（一作伊扈）。
懿王＜喜＞（一作＜喜＞）。
孝王辟方（一单名方）。
夷王燮。
厉王胡。
宣王静。
幽王宫涅。
平王宜臼。
桓王林。
庄王佗。
王胡齐。
惠王阆。
襄王郑。
顷王壬臣。
匡王班。
定王瑜。
简王夷。
灵王泄心。
景王贵。
悼王猛。
敬王丐。
元王仁（一曰赤元王）。
定王介（一曰具定王）。
哀王去病。
思王叔。
考王嵬。
威烈王午。
安王骄。
烈王喜。
显王扁。
慎靓王定。
赧王延。
汉高祖皇帝讳邦字季邦之字曰：国臣下所避以相代也。
惠帝讳盈之字曰：满。
文帝讳恒之字曰：常。
景帝讳启之字曰：开。
武帝讳彻之字曰：通。
昌邑王讳贺（臣钦。若等曰：史氏不载其讳字）。
昭帝讳弗之字曰：不帝初为皇太子名弗陵後但名弗以二名难讳也。
宣帝讳询字次卿询之字曰：谋帝初名病已盖以夙遭屯难而多病故名之欲其速差也。元康二年诏曰：闻古天子之名难知而易讳也。今百姓多上书触讳以犯罪者朕甚怜之其更讳询诸触讳在令前者赦之。
元帝讳之字曰：盛。
成帝讳骜之字曰：俊帝初生於太子宫为世嫡皇孙。
宣帝爱之字曰：太孙。
哀帝讳欣之字曰：喜。
平帝讳衎之字曰：乐帝初名箕子元始二年诏曰：皇帝二名通於器物（箕用器也。故云：通于器物）今更名合於古制使太师光奉太牢告祠高庙。
後汉光武皇帝讳秀字文叔秀之字曰：茂初光武生济阳县舍是岁县界有嘉禾生一逢九穗因名曰：秀。
明帝讳庄之字曰：严。
章帝讳旦（丁达切）之字曰：著。
和帝讳肇之字曰：始。
殇帝讳隆之字曰：盛改河内隆虑为林虑。
安帝讳佑之字曰：福。
顺帝讳保之字曰：守。
冲帝讳炳之字曰：明。
质帝讳缵之字曰：继。
桓帝讳志之字曰：意。
灵帝讳宏之字曰：大。
献帝讳协字伯和协之字曰：合（灵帝以帝似己故名之）。
魏文帝讳丕字子桓。
明帝讳字元仲。
齐王讳芳字兰卿。
高贵乡公讳髦字彦士。
陈留王讳奂字景明初为尝道乡公名璜甘露五年五月己丑高贵乡公卒皇太后立之诏曰：古者人君之为名字难犯而易讳今尝道乡公讳字甚难避其令朝臣博议改易列奏遂改之。
晋武帝讳炎字安世。
惠帝讳衷字正度。
怀帝讳炽字丰美。
愍帝讳邺字彦旗建兴元年即位改建邺为建康改邺为临漳。
元帝讳睿字景文。
明帝讳绍字道畿。
成帝讳衍字世根。
康帝讳岳字世同。
穆帝讳聃字彭子。
哀帝讳丕字千龄。
简文帝讳昱字道万。
孝武帝讳曜字昌明。
安帝讳德宗字德宗。
恭帝讳德文字德文。
後魏道武帝讳。
明元帝讳嗣。
太武帝讳焘。
文成帝讳。
献文帝讳弘。
孝文帝讳宏。
宣武帝讳恪。
孝明帝讳诩。
孝庄帝讳子攸。
前废帝（亦曰：节闵）讳恭字修业。
後废帝讳朗字仲哲。
孝武帝（亦曰：出帝）讳循字孝则。
西魏文帝讳宝炬。
废帝讳钦。
恭帝讳廓。
後周愍帝讳觉字陀罗尼。
明帝讳毓小名统万突太祖长子太祖临夏州生帝统万城因以名焉。
武帝讳邕字祢罗｛穴｝。
宣帝讳赟。
静帝讳阐初名衍。
隋高祖讳坚小名那逻延。
易帝讳广一名英小字阿｛麻女｝长寿元年立为皇太子改广川县为长河县。
恭帝讳侑。
唐高祖讳渊。
太宗讳世民幼时有相者云：未年二十当济世安民高祖以为神阴采济世安民之义遂以名焉武德九年立为皇太子令曰：依礼二名义不偏讳尼父达圣非无前指近代以来曲为节制两字兼避废阙已多率意而行有违经诰今宜依据礼典务从简约仰效先哲垂法将来其官号人名及公私文籍有世及民两字不连读者并不须避至高宗即位乃改民部为户部以避之。
高宗讳治即位初有司请改治书侍御史为御史中丞诸州治中为司马治礼郎为奉礼郎帝以贞观时不废先帝二字不许有司奏曰：先帝二名礼不偏讳上既单名臣子不敢指斥从之。
显庆五年正月壬寅诏曰：孔宣设教正名为首戴圣贻范嫌名不讳比见钞写古典至於朕名或缺其点画或随便改换恐六籍雅言会意多爽九流通义指事全违诚非立书之本意自今以後缮写旧典文字并宜使成不须随义改易。
中宗讳显仪凤二年十月封英王改名哲圣历元年册为皇太子复名显神龙元年正月即位改显政殿为昭庆殿显德殿为章德殿显圣侯庙为昭圣侯庙睿宗讳旦初名旭轮总章二年封冀王单名轮永淳三年始改名旦。
玄宗讳隆基先天二年正月诏改隆州为阆州自馀州县等名有与皇帝名同者便令所司改定至宝历元年正月太常寺礼院上言玄宗庙讳准故事祧迁後不当更讳制可之。
肃宗讳亨初名嗣开元十五年改名浚二十三年改名二十八年改名绍有献书者言宋太子名恶其声类天宝三载。又改名亨。
代宗讳豫初名俶乾元元年十月立为皇太子因降诞日豫州奏百姓李氏有嘉禾生及是册礼肃宗诏改名豫宝应元年即位改豫州为蔡州泗州宿豫县改为宿迁县兖州方与县改为鱼台县洪州豫章县改为锺陵县豫宁县改为武宁县古州乐豫县改为乐山县。
德宗讳适大历十四年即位改括州为处州括苍县为丽水县。
顺宗讳诵宪宗元和二年八月刑部奏改律卷第八为斗竞律（咸通十二年分司侍御史李进状曰：臣准西台牒及金部称奉六月二十七日敕内园院郝景全事奏状内讼字音与庙讳同奉敕罚臣一季俸者右臣官位至卑得蒙罚俸屈与不屈不合有以事至分明别关理体。若便隐默恐负圣时愿陛下宽其罪戾使得尽言臣前奏状称准敕因事告事旁讼他人是咸通十一年十月十三日敕语臣状中具有准敕字非臣自撰辞句臣谨按礼不讳嫌名。又按职制律诸犯庙讳嫌名不坐注云：谓。若禹与雨疏云：谓声同而字异注疏重复至易分晓伏惟睿文英武明德至仁大圣广孝皇帝陛下明过帝尧孝逾大舜岂自发制敕而不避讳哉！故是审量礼律以为无妨耳即引陛下敕文而言不敢擅有移改不谓内园使有此论奏也。臣之罚俸实为小屈然今者非敢诉此罚俸也。实以从来制敕及百官表奏曾有避嫌名例而因臣致罚即旧章自此有援引敕格者亦须委曲迥避便成讹弊臣今已罚俸不合上闻臣闻赵充国为将不嫌伐一时事以为汉家後法魏徵为相不存形迹以致贞观太平臣虽未及将相忝为陛下持宪之臣，岂可以论俸为嫌而使国家敕命有误也。且顺宗庙讳万国仪刑诚不可同於小事愿陛下留意察纳别下明敕使自後章奏遵礼律处分则天下幸甚敕寻免所罚）。
宪宗讳纯初名淳贞元二十一年册为皇太子始更之永贞元年即位改桂州纯化县为慕化县蒙州纯义县为正义县。又改淳州为睦州还淳县为清溪县横州淳风县为从化县淳于姓改为于以音与帝同名故也。古者不讳嫌名禹与雨丘与蓲临文不讳文王名昌武王名发周《诗》曰：克昌厥後。又曰：一之日发鲁庄公名同春秋曰：同盟于幽襄公名午《书》曰：陈侯午卒之类是也。古今时变故广避焉。
穆宗讳（同于真宗）初名宥元和七年立为皇太子始更之十五年即位改常岳为镇岳常州为镇州定州常阳县为曲阳县常王房子孙为泜王房。
敬宗讳湛。
文宗讳昂初名涵即位更之。
武宗讳炎初名会昌六年三月制曰：王者照临万名岂尚于难知敬顺五行理宜避于胜伏徵诸前史义实炳然昔炎汉之兴雒傍去水所都名号犹乃避之况我国家祚昌土德，岂可以王气胜于君名所以宪宗继明之初贵以舍水必有｛宀具｝数协于祯祥汉宣帝柔服北夷弘其祖业功德之盛侔於周宣御历十年乃从美称朕远追大汉之事近禀圣祖之谋爰择嘉名式遵令典庶承天意永保鸿休宜改名为炎仍令所司择日分命宰臣告天地宗庙其旧名中外奏章不得更有迥避告报遐迩咸遂闻知。
宣宗讳忱初名怡即位更之。
懿宗讳漼初名温大中十三年八月立为皇太子始更之。
僖宗讳儇初封晋王名俨咸通十四年七月立为皇太子乃更之。
昭宗讳敏初名杰龙纪元年十一月辛亥将有事於圜丘始更之。
哀帝讳祝初封辉王名祚天元年八月立为皇太子监国乃更之即位先是太常寺有止鼓两字乐器上字犯御名中书门下奏臣等谨按故事汉室以北山改郡盖为文皇国朝以复姓称于实缘宪祖或易建康之县或更昭穆之音皆因践祚之初合举避行之典按《尔雅》释乐篇鼓谓之止谓之｛甄｝今者陛下肇承丕祚始值迁都凡厥惟新式叶正始窃详《尔雅》肇亦训始臣等商量望改为肇从之。
後唐庄宗讳存勖。
明宗讳初名嗣源天成元年六月敕曰：古者酌礼以制名惧废於物难犯而易避贵便於时况徵彼二名抑有前例以太宗文皇帝自登宝位不改旧称时即臣有世南官有民部靡闻曲避止禁连呼朕猥以眇躬于人上止遵圣范非敢自尊应文书内所有二字但不连称不得迥避如是臣下之名不欲与君亲同字者任自改更务从私便庶体朕怀。
二年正月制曰：王者敬宗祧统临寰宇必顺体元之典特新制义之文朕以眇躬获承丕构袭三百年之休运继二十圣之耿光驭朽纳隍夕惕之心罔怠法天师古日跻之道惟勤今则载戢干戈混同书轨荷玄穹之卷佑契兆庶之乐推简玉泥金非敢期於薄德耕田凿井诚有慕於前王将陈享谒之仪即备郊丘之礼宜更称谓永耀简编今改为凡在中外宜体朕怀宣记百寮称贺兼差官告郊庙社稷（清泰二年五月中书门下奏准天成元年正月十六日敕本朝列圣及四庙讳近日中外表疏偏旁文字皆阙点画凡当出讳止避正呼傥迥避於偏旁则亏阙於文字宜从朴素庶便公私凡庙讳但迥避正文其偏旁文字不在减少点画今定州节度使杨坛檀州金坛县等名酌情制义并请改之其表章文案偏旁字阙点画凡臣寮名涉偏旁亦请改之诏曰：偏旁文字音韵悬殊止避正呼不宜全改杨坛宜赐名光远其馀依奏）。
愍帝讳从厚小字菩萨奴。
末帝讳从珂清泰二年中书言御名上一字与诸王相连太宗玄宗故事人臣诸王合避相联字单名从之。
晋高祖讳敬塘少帝天福七年敕应殿名及州县名职名等有与高祖讳犯者悉改之明堂为宣德殿唐州为沁州思唐州为思化州密州附唐县为胶西县蔚州兴唐县为灵山县博州堂邑为河滨高唐为济城定州唐县为博陵莫州唐兴为宜州真定府行唐为永昌堂阳为蒲泽彭州唐化为彭山蜀州唐兴为乡城道州延唐为延喜福州福唐为南台寿州盛唐为来化鄂州唐年为临江杭州钱唐为钱江唐山为横山台州唐兴为台兴随州唐城为汉东代州唐林为广武汉州金堂为汉城合州石镜为仙览复州竟陵为景陵中书政事堂为厅堂後官诸房头为录事馀并为主事所有诸邑人姓名犯者并改。又改陕府甘棠驿为通津驿。
少帝讳重荣。
汉高祖本名知远即位初前州节度使折从远改名从。
阮乾元年敕曰：朕膺景命肇启鸿图当建号之初宜举正名之典夫名以制义义以出礼礼以体政政以养民载考格言抑有彝训顾性寡昧敢忘率循但君父之名贵於易避臣子之敬难以斥尊苟触类以妨言必迂文而害理况宗庙方建祀匪遥祝嘏将期於正辞称谓所宜於稽古爰从改革庶叶典章凡百臣寮当体朕意今改名故兹札示想宜知悉。
少帝讳承。
周太祖讳威广顺元年正月即位相州张彦成澶州李洪义侍卫步军指挥使曹英前陈州刺史马令琮庆州刺史郭彦钦皆以名下一字与御名同改为成义英琮钦。
二月泾州节度使史康懿言臣名下一字与御名同改之。
三月诏邓州军额改为武胜军灵武属郡宜改为环州避御名也。
八月环州刺史雷彦洪以名下一字犯御名改之。
十二月御史台奏唐景三年改左右屯卫大将军为威卫。又唐高宗名治其时改治书御史为御史中丞诸州治中为司马盖臣子上书合避名也。请诸卫中旧是屯卫者复旧名从之。
世宗讳荣。
