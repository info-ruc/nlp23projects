《传》曰：慎终追远民德归厚矣。孟子曰：君子不以天下俭其亲故王者富有四海风化兆庶莫不推因心之孝奉如在之灵聚昭穆而举祖有功而宗有德申严配於上帝饬庙貌於都邑奉陵寝追述徽烈洁粢丰盛作乐陈舞顺时序而荐享率诸侯以助祭于以见涤濯静嘉肃雍显相之义罄乃明馨穰穰之福降於兮至於亲行祭吊祗载神主缅怀里社益树榆斯。又尊尊之至昭明策书者也。
有虞氏黄帝而郊喾祖颛顼而宗尧（郊祖庙谓祭礼以配食也。有虞以前尚德故配用有德者臣钦。若等按《史记》舜名重华父曰：瞽瞍瞽瞍父曰：乔牛乔牛父曰：句望句望父曰：敬康敬康父曰：穷蝉穷蝉父曰：帝颛顼颛顼父曰：昌意昌意父曰：黄帝自黄帝至舜凡九世也。）夏后氏黄帝而郊鲧祖颛顼而宗禹（夏氏以下稍用其姓代之臣钦。若等按《史记》禹之父曰：鲧鲧之父曰：颛顼）殷人喾而郊祖契而宗汤（臣钦。若按《史记》帝喾生契为殷祖自契之至冥六世也。冥为司玄勤其官事死於水中殷人郊之）太甲德诸侯咸归故称太宗。
太戊时殷复兴诸侯归之故称中宗。
祖庚时嘉武丁之以祥雉为德立其庙为高宗遂作高宗肜日及训武丁政行德天下咸殷道复兴故商颂那祀高祖成汤也。烈祖祀中宗也。玄鸟殷武祀高宗也。长发大也。
周文王之祭也。事死者如事生思死者如不欲生忌日必哀称讳如见亲祀之忠也。如见亲之所爱（思死者如不欲生言思亲之深也。）。
武王立追尊古公为太王季历为王季九年上祭於毕（一作十一年毕文王墓也。）东观兵至於孟津为文王木主载以车中军武王自称太子发言奉文王以伐不敢自专也。十一年王既克殷（一作十三年）柴於上帝祈於社设奠於牧室遂率天下诸侯执豆笾逡奔走追王太王父王季历文王昌不以卑临尊也。上治祖祢尊尊也。下治子孙亲亲也。旁治昆弟合族以食序以昭穆别之以礼义人道竭矣。
成王即位周公相王王道大洽制礼作乐喾而郊稷祖文王而宗武王郊祀后稷以配天宗祀文王於明堂以配上帝四海之内各以其职来助祭故周颂思文后稷配天也。天作祀先王先公也。清庙祀文王也。我将祀文王於明堂也。执竞祀武王也。丰年秋冬报也。有瞽始作乐而合乎！祖也。潜季冬荐鱼春献有也。太祖也。大雅生民尊祖也。后稷生於姜原文武之功起於后稷故推以配天焉其《诗》曰：后稷肇祀庶无罪悔以迄于今王既即政以朝享之礼告於祖庙故周颂闵予小子嗣王朝於庙也。烈文诸侯助祭也。载见诸侯始见於武王庙也。访落嗣王谋於庙也。王既在新邑祭岁文王騂牛一武王騂牛一王命作册逸祝册惟告周公其後王宾杀咸格王入太室。
汉高帝五年二月追尊先媪曰：昭灵夫人十年八月令诸侯王皆立太上皇庙於国都。
惠帝以高祖十二年五月即位上高祖尊号曰：高皇帝令郡国诸侯王立高祖庙是年帝为东朝长乐宫及间往数跸烦民作复道方筑武库南奉常叔孙通奏事因请间曰：陛下何自筑複道高帝寝衣冠月出游高庙子孙奈何乘宗庙道上行哉！帝惧曰：急坏之通曰：人主无过举今已作百姓皆知之矣。愿陛下为原庙渭北衣冠月出游之益广宗庙大孝之本帝乃诏有司立原庙帝常出游离宫叔孙通曰：古者有春尝果方今樱桃熟可献愿陛下出因取樱桃献宗庙帝许之。
文帝以高后八年闰九月即位前元年十月辛亥见於高庙。
景帝元年十月诏曰：盖闻古者祖有功宗有德制礼乐各有繇歌者所以发德也。舞者所以明功也。高庙酎奏武德文始五行之舞（武德高祖所作也。文始舜舞也。五行周舞也。武德者其舞人执干戚文始舞执羽五行舞冠冕衣服法五行色也。）孝庙酎奏文始五行之舞孝文皇帝临天下通关梁不异远方除诽谤去肉刑赏赐长老收恤孤独以遂群生减嗜欲不受献罪人不孥不诛亡罪不私其利也。除宫刑出美人重绝人之世也。朕既不敏弗能胜识此皆上世之所不及而孝文皇帝亲行之德厚侔天地利泽施四海靡不获福明象乎！日月而庙乐不称朕甚惧焉其为孝文皇帝庙为昭德之舞以明休德然後祖宗之功德施於万世永永无穷朕甚嘉之其与丞相列侯中二千石礼官具礼仪奏丞相臣嘉等奏曰：（申屠嘉也。）陛下永思孝道立昭德之舞以明孝文皇帝之盛德皆臣等愚所不及臣谨议曰：功莫大於高皇帝德莫盛於孝文皇帝高皇帝庙宜为帝者太祖之庙孝文皇帝庙宜为帝者太宗之庙天子宜世世献祖宗之庙郡国诸侯宜各为孝文皇帝立太宗之庙诸侯王列侯使者侍祠天子所献祖宗之庙请布天下制曰：可。
武帝元封五年三月祀高祖於明堂以配上帝。
太始四年三月壬午祀高祖於明堂以配上帝癸巳祀孝景皇帝於明堂。
昭帝以後元二年二月即位谒高庙七月尊赵婕伃为皇太后起陵（婕妤先葬于阳就阳为起陵）。
始元元年夏。又为太后起园庙阳陵。
三年秋募民徙陵四年六月徙三辅富人陵赐钱户十万。
元凤四年正月丁亥帝加元服见於高庙。
宣帝以元平元年七月即位谒高庙。
本始元年六月诏曰：故皇太子在湖未有号谥（湖县名太子死於湖因即葬焉）岁时祠其议谥置园邑有司奏请礼为人後者为之子也。故降其父母不得祭尊祖之义也。陛下为孝昭帝後承祖宗之祀制礼不逾闲谨行视孝昭帝所为故皇太子起位在湖史良娣蒙在愽望苑北亲史皇孙位在广明郭北谥法曰：谥者行之迹也。愚以为亲谥宜曰：悼皇母曰：悼后比诸侯王园置奉邑三百家故皇太子谥曰：戾置奉邑二百家史良娣曰：戾夫人置守蒙三十家园置长丞周卫奉守如法以湖阌乡邪里聚为戾园长安白亭东为戾后园广明成乡为悼园皆改葬焉。
二年六月庚午尊孝武庙为世宗庙武帝巡狩所幸之郡国皆立庙焉初帝欲褒先帝诏丞相御史曰：朕以眇身蒙遗德承圣业奉宗庙夙夜惟念孝武皇帝躬仁义厉威武北征匈奴单于远遁南平氐羌昆明瓯骆两越东定貉朝鲜廓地斥境立郡县百蛮率服款塞自至珍贡陈於宗庙协音律造乐歌荐上帝封太山立明堂改正朔易服色明开圣绪尊贤显功兴灭继绝褒周後备天地之礼广道术之路上天报贶符瑞并应宝鼎出白麟获海效钜鱼神人并见山称万岁功德茂盛不能尽宣而庙乐未称朕甚悼焉其与列侯二千石博士议有司遂请尊孝武帝庙为世祖庙奏盛德文始五行之舞天子世世献以明盛德武帝巡狩所幸郡国凡四十九皆立庙如高祖太宗焉。
元康元年五月立皇考庙益奉明园户为奉明县（广明县也。）时有司复言礼父为士子为天子祭以天子悼园宜称尊号曰：皇考立庙因园为寝以时荐享焉益奉明园民满千六百家以为奉明县尊戾夫人曰：戾后置园奉邑及益戾园各满三百家。又改葬卫后追谥曰：思后置园邑三百家长丞周卫奉守焉。
元帝以黄龙元年十二月癸巳即位谒高庙建昭五年六月庚申复戾园。
七月庚子复太上皇寝园原庙（高祖已自有庙在长安城中惠帝更于渭北作庙谓之原庙）昭灵后武安王昭哀后卫思后园（昭灵后高祖母也。武安王高祖兄也。哀后高祖妹也。卫后戾太子母也。）。
竟宁元年三月癸未复孝皇帝寝庙园孝文太后孝昭太后寝园初永光四年九月罢卫思后园及戾园十月罢祖宗庙在郡国者诸陵分属三辅五年十二月毁太上皇孝皇帝寝庙园建昭元年冬罢孝文太后孝昭太后寝园先是贡禹奏言古者天子七庙今孝孝景庙亲尽宜毁及郡国庙不应占礼宜正定天子是其议未及施行而禹卒其後丞相韦玄成等议太上孝庙皆亲尽宜毁奏可明年玄成复言孝文太后孝昭太后寝祠园宜如礼勿复修奏可後岁馀帝寝疾梦祖宗谴罢郡国庙帝少弟楚孝王亦梦焉至是帝疾连年遂尽复诸所罢寝庙园皆修祀如故（是年五月帝。又毁太上皇孝孝景庙并太后庙）。
成帝以竟宁元年六月即位谒高庙。
河平元年九月复太上皇寝庙园是时博士平当上书臣闻孔子曰：如有王者必世而後仁（世三十年）三十年之间道德和洽制礼兴乐灾害不成祸乱不作今圣汉受命而王继体承业二百馀年孜孜不怠政令清矣。然风俗未和阴阳未调灾害数见意者大本有不立与何德化休徵不应之久也。祸福不虚必有因而至者焉宜深迹其道而务其本昔者帝尧南面而治先克明峻德以亲九族而化及万国孝经曰：天地之性人为贵人之行莫大於孝孝莫大於严父严父莫大于配天则周公其人也。夫孝子善述人之志周公既成文王之业而制礼作乐修严父配天之事知文王不欲以子临父故推而序之上极于后稷以配天此圣人之德亡以加于孝也。高皇帝圣德受命有天下尊太上皇犹周文武之追王太王王季也。此汉之始祖後嗣所宜尊奉以广盛德孝之至也。书云：王稽古建功立事可以永年传於亡穷帝纳其言故下诏复太上皇寝庙园。
哀帝以绥和二年四月丙午即位谒高庙尊定陶恭王为恭皇建平二年四月诏曰：汉家之制推亲亲以显尊尊定陶恭皇之号不宜复称定陶立恭皇庙于京师。
六月庚申帝太后丁氏丧诏曰：朕闻夫妇一体诗云：则异室死则同穴（谷风之节）昔季武子成寝杜氏之殡在西阶下请合葬而许之（事见礼记檀弓篇）附葬之礼自周兴焉（孔子曰：合葬非古自周公以来未之有改也。）郁郁乎！文哉！吾从周孝子事亡如事存帝太后宜起陵恭皇之园遂葬定陶｛太誓之辞王风大车｝平帝以元寿二年九月辛酉即位谒高庙元始四年正月郊祭高祖以配天宗祀孝文以配上帝夏尊孝宣庙为中宗孝元庙为高宗世世献祭。
五年正月祭明堂诸侯王二十八人列侯百二十人宗室子九百馀人徵助祭。
後汉光武建武元年六月即位八月癸丑祀高祖太宗世宗於怀宫。
二年正月立高庙於雒阳四时祀高祖为太祖文帝为太宗武帝为世宗如旧馀帝四时春以正月夏以四月秋以七月及腊一岁五祀（光武都雒阳只合祖庙以下至平帝为一庙藏十一帝主于其中元帝次第八光武第九元帝为祖庙後遵而不改）是年以皇祖皇考墓为昌陵置陵令守视後改为章陵因以舂陵为章陵县。
三年正月辛巳立亲庙雒阳祀父南顿君以上至舂陵节侯四庙二月己未以赤眉降祠高庙受传国玺十月壬申立舂陵祠园庙。
五年七月丁丑幸沛祠高祖原庙诏修复西京园陵事下公卿博士议郎大司徒涉等议宜立平帝哀帝成帝元帝庙奉所代今亲庙父祖以上亲入庙兄弟以下使有司祠宜为南顿君立皇考庙祭上至舂陵节侯群臣奉祠时议有异不著上可涉等议诏曰：以宗庙处所未定。且祭高庙其成哀平。且祠祭长安故高庙其南阳舂陵岁时各。且因故园庙祭祠园庙去太守治所远者在所令长行太守事侍祠惟孝宣帝有功德其上尊号曰：中宗，於是雒阳高庙四时加祭孝宣孝元五帝其西庙成哀平三帝主四时祭於故高庙东庙京兆尹侍祠冠衣车服如太常祠陵庙之礼南顿君以上至节侯皆就园庙南顿君称皇考庙钜鹿都尉称皇祖考庙郁林太守称皇曾祖考庙节侯称皇高祖考庙在所郡县侍祠二十二年闰正月幸长安祠高庙遂有事十一陵。
中元元年四月幸长安祀长陵十月甲申使司空告祠高庙。
六年四月丙子幸长安始谒高庙遂有事十一陵。
十年正月理长安高庙八月幸长安祠高祖遂有事十一陵。
十一年二月己酉幸南阳还幸长陵祠园陵。
十五年四月戊申以太牢告祠宗庙。
十七年十月甲申幸长陵园庙祠。又为舂陵宗室起祠堂。
十八年三月壬午祠高庙遂有事十一陵。
十月庚辰幸宜城还祠章陵立考侯康侯庙北园陵置啬夫（夫职本主知赋役多少平其差品园陵置之知祭祀徵求诸事）诏零陵郡奉祠节侯戴侯庙以四时及腊岁五祀焉置啬夫佐吏各一人。
十九年正月庚子追尊孝宣皇帝曰：中宗始祠昭帝元帝於太庙成帝哀帝平帝於长安舂陵节侯以下四世於章陵时五官中郎将张纯与太仆朱浮奏议礼为人子事太宗降其私亲礼之设施不授之与自得之异意啬当除今亲庙四孝宣皇帝以孙後祖为父立庙於奉明曰：皇考庙独群臣侍祠约非刘氏不王吕太后贼害三赵专王吕氏赖社稷之灵禄产伏诛天命几坠危朝更安吕太后不宜配食高庙同祧至尊薄太后母德慈仁孝文皇帝贤明临国子孙赖福延祚至今其上薄太后尊号曰：高皇后配食地祗迁吕太后庙主於园四时上祭二十六年诏张纯定之礼遂以合祭高庙为常曰：高皇帝与群臣。
明帝即位以光武皇帝拨乱中兴更为起庙上尊号曰：世祖庙（蔡邕表志孝明立世祖庙以明再受命祖有功之义後嗣遵俭不复改立皆藏主其中圣明所制一王之法也。自执事之吏下至学士莫能知其所以两庙之意诚宜具录本事建武乙未元和丙寅诏书下宗庙仪及斋令宜入郊祀志以为典式）以元帝於光武为穆故虽非宗不毁也。後遂为常。
永平元年正月帝率公卿以下朝於原陵如元会仪二年正月辛未宗祀光武皇帝於明堂帝及公卿列侯始服冠冕衣裳玉佩纟句屦以行事（汉官仪曰：天子冠通天诸侯王冠远游三公诸侯冠进贤三梁卿大夫尚书二千石博士冠两梁二千石以下至小吏冠一梁天子公卿特进诸侯祀天地明堂皆冠平冕天子十二旒三公九卿诸侯十其缨如其绶色玄衣裳《周礼》曰：王祀昊天上帝则服大裘而冕祀五帝亦如之三礼图曰：冕以三十升布染而为之广八寸长尺六寸前圆後方前下後高有俛伏之形故谓之冕欲人之位弥高而心弥下故以名焉董巴舆服志曰：显宗初服冕衣裳以祀天地衣裳以祀上下乘舆备文日月星辰十二章三公诸侯用山龙九章卿以下用华虫七章皆五色采乘舆刺绣公卿以下皆织成陈留襄邑献之徐广舆服注曰：汉明帝案古礼备其服章天子郊庙衣皂上绛下前一幅後四幅衣画而裳绣礼记曰：古之君子必佩玉君子于玉比德焉天子佩白玉诸侯佩山玄玉大夫佩水苍玉世子佩瑜玉《周礼》屦人掌王赤舄青纟句郑玄注曰：赤舄为冕服之舄也。纟句屦鼻头以青丝饰之三礼图曰：屦複下曰：舄其色各随裳色）。
十月甲子西巡狩幸长安祠高庙遂有事於十一陵三年十月祭光武庙（冬祭日众也。冬物毕成可祭者众）初奏文始五行武德之舞甲子车驾从皇太后幸章陵。
十一年闰四月甲午南巡狩幸南阳祠章陵。
十五年三月辛邜幸大梁至定陶祠定陶恭王陵。
十七年正月当谒元陵夜梦先帝太后如平生欢既寤悲不能寐即案历明旦日吉遂率百官及故客上陵其日降甘露於陵树帝令百官采取以荐会毕帝从席前伏御床视太后镜奁中物感动悲泣令易脂泽装具左右皆泣莫能仰视焉是年公卿百官以帝威德怀远祥物显应乃并集朝堂奉觞上寿帝曰：其敬举觞太常择吉日策告宗庙。
和帝以章和二年二月壬辰即位三月辛酉有司上奏孝章皇帝崇弘洪业德化普洽垂意黎民留念稼穑文加殊俗武畅方表咸惟人面无思不服巍巍荡荡莫与比隆周颂曰：於穆清庙肃雍显相请上尊庙曰：肃宗其进武德之舞制曰：可四月丙子谒高庙丁丑谒世祖庙。
永元十年十一月癸邜祠高庙遂有事十一陵九年追谥帝母梁贵人曰：恭怀皇后贵人父竦为章德窦后所陷坐诛贵人娣妹以忧卒后养帝为己子及后丧未及葬而梁贵人姊慝上书陈贵人枉殁之状太尉张司徒刘方司空张奋上奏依光武黜吕太后故事贬太后尊号不宜合葬先帝百官亦多上言者帝手诏曰：窦氏虽不遵法度而太后常自减损朕奉事十年深惟大义礼臣子无贬尊上之文恩不忍离义不忍亏案前世上官太后亦无降黜其勿复议，於是合葬敬陵帝以贵人酷殁敛葬礼阙乃改殡於承光宫上尊谥曰：恭怀皇后追服丧制百官缟素与姊大贵人俱葬西陵义比敬园以窦后配食章帝恭怀后别就陵寝祭之。
十五年十月戊申幸章陵祠旧宅园庙。
殇帝延平元年三月甲申尊孝和皇帝庙曰：穆宗。
安帝以延平元年八月癸丑即位九月庚子谒高庙辛丑谒光武庙。
永初元年三月葬清河孝王（王名庆安帝之父也。）赠龙虎贲建光元年三月有司上言清河孝王至德淳懿载育明圣承奉丕祚为郊庙主汉兴高皇帝尊父为太上皇宣帝号父为皇考序昭穆置园邑太宗之义旧章不忘宜上尊号曰：孝德皇皇妣左氏曰：孝德皇后祖妣宋贵人追谥曰：敬德皇后乃告祠高庙使司徒持节与大鸿胪奉策书玺绶清河追上尊号。又遣中常侍奉太牢祠典会礼仪侍中刘珍等及宗室列侯皆往会事尊陵曰：甘陵庙曰：昭庙置令丞设兵车周卫比章陵复以广川益清河园（敬德後陵曰：敬北陵）。
延光三年二月丙子东巡狩丁丑告陈留太守祠南顿君光武皇帝於济阳辛邜幸太山癸巳告祠二祖六宗（二祖四宗前已解诏。又孝元高宗孝章肃宗）四月乙丑还宫假於祖祢。
十月行幸长安四月乙未祠高庙遂有事十一陵遣使者祠太上皇於万年。
四年三月庚申幸宛帝不豫令大将军耿宝行太尉事祠章陵园庙告长沙零陵太守祠定王节侯郁林府君（是月安帝晏驾初帝以谗害大臣废太子及是无上宗之奏後自建武以来无毁者故遂常祭因以其陵号称恭宗也。）。
顺帝以延光四年十一月丁巳即位壬申谒高庙癸酉谒光武庙。
永建二年六月己酉追尊谥皇妣李氏为恭愍皇后葬於恭北陵先是李氏为阎太后鸩杀瘗在雒阳城北帝初不知莫敢以闻及太后葬左右白之帝感寤发哀亲到瘗所更以礼殡之尊谥于策书金匮藏于世祖庙。
三年七月丁酉茂陵园寝灾帝缟素避正殿辛亥使太常王龚持节告祠茂陵。
永和元年正月己巳宗祀明堂。
二年十月行幸长安十一月丙午祠高庙丁未遂有事十一陵。
汉安元年正月癸巳宗祀明堂。
冲帝以建康元年八月即位九月有司奏孝顺皇帝弘秉圣哲龙兴统业稽乾则古钦奉鸿烈宽裕宴宴宣恩以极躬自菲薄以崇玄默遗诏贻约顾念万国衣无制新玩好不饰茔陵损狭不起寝庙遵履前制敬敕有司孝经曰：爱敬尽於事亲而德教加于百姓诗云：敬慎威仪惟民之则臣请上尊号曰：敬宗庙天子世世献奉藏主祭进武德之舞如祖宗故事奏可质帝以永嘉元年正月丁巳即位甲申谒高庙乙酉谒光武庙。
桓帝以本初元年闰六月庚寅以河间孝王孙即位七月辛巳谒高庙光武庙时梁太后摄政以冲质二帝皆不享寿用殇帝故事就陵寝祭凡祠庙命三公分祭之。
九月戊戌追尊皇祖河间孝王曰：孝穆皇夫人赵氏曰：孝穆皇后庙曰：清庙陵曰：乐成陵皇考蠡吾侯曰：孝崇皇庙曰：烈庙陵曰：愽陵（尊帝母氏为博园贵人臣钦。若等曰：事具帝王尊亲门）皆置令丞使司徒持节奉策书玺绶祠以太牢建和二年四月丙子封帝弟顾为平原王奉孝崇皇祀。
元嘉二年四月甲寅孝崇皇后氏丧以帝弟平原王石为丧主敛以东园画梓寿器玉匣饭含之具礼仪制度比恭怀皇后使司徒持节大长秋奉吊祠赙钱四十万布四万疋中谒者仆射典获丧事侍御史获大驾卤簿诏安平王豹河间王建渤海王悝长社益阳二长公主与诸国侯三百里内者及中二千石二千石令长相皆会葬将作大匠复土缮庙合葬博陵。
延熹元年六月丙戌分中山置博陵郡以奉孝崇皇园陵（博陵城今在瀛州博野县也。後徙安平）。
二年十月行幸长安甲午祠高庙十一月庚子有事十一陵。
灵帝建宁元年正月庚子即位二月辛酉上孝桓皇帝尊号庙曰：威宗庚午谒高庙辛未谒世祖庙。
闰二月甲午追尊皇祖淑为孝元皇夫人夏氏为孝元皇后陵曰：敦陵庙曰：靖庙皇考苌为孝仁皇尊夫人董氏为慎园贵人陵曰：慎陵庙曰：庙皆置令丞使司徒持节之河间奉策书玺绶祠以太牢常以岁时遣中常侍持节之河间奉祠（是时京都四时所祭高庙五主世祖庙七主少帝三陵追尊后三陵凡牲用十八太牢殷祭之岁出祖庙主皆合于高庙如毁庙三太牢皆有副牲故高庙三主亲毁之後亦俱殷祭之岁奉祠自建武以来关西诸陵以转久远但特牲祠帝每长安谒诸陵乃太牢祠雒自阳诸陵至灵帝皆以晦望二十四气伏葛及四时祠庙日上饭太常送用物园令食监典省其亲陵所宫人随鼓漏理被枕具甾水陈严具）。
献帝兴平元年加元服有司奏立长秋宫诏曰：朕禀受不弘遭值祸乱未能绍先以光故典皇母前薨未卜宅兆礼章有阙中心如结三岁之盖不言吉。且须其後初帝母王美人为何皇后所杀，於是有诏乃奏追尊王美人为灵怀皇后改葬文昭陵仪比敬恭二陵。（初平中相国董卓左中郎将蔡邕等以和帝已下功德无殊而有过差不应为宗及馀非宗者追尊三后皆奏毁之四时所祭高庙一祖二宗及近帝四凡十一帝）。
