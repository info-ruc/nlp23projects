唐高祖以隋恭帝义宁元年封唐王二年三月己巳立四亲庙武德元年五月甲子即位六月己邜追尊皇高祖瀛州府君曰：宣简公皇曾祖司空曰：懿王皇祖景王曰：景皇帝庙曰：太祖陵曰：永康皇祖妣曰：景烈皇后皇考元王曰：元帝庙曰：世祖陵曰：兴陵皇妣曰：元真皇后（臣钦。若等按唐史隋恭帝义宁元年十二月追赠高祖太祖唐襄公为景王考唐仁公为元王二年三月并高祖立四亲至是追尊为元帝以上事见帝系门）迎神主於太庙。
六年四月己未幸故宅改名通义宫祭元皇帝于旧寝以元真皇后配享高祖哽咽悲不自胜侍卫莫不歔欷。
太宗贞观三年正月戊午有事於太庙。
九年五月上太上皇谥曰：太武皇帝庙号高祖陵曰：献陵。
七月甲寅增修太庙崇弘农府君及高祖神主并旧四室为六室（臣钦。若等按农农府君太宗之六代祖名重耳仕後魏为弘农太守是岁太宗命有司详议庙制八座等奏议依晋宋故事立亲庙六从之）。
十二月庚戌诏曰：昔周监二代崇文武之典礼汉绍三王尊高光之功烈斯固有国之彝训不刊之令范高祖太武皇帝聪明神武圣狥齐应天顺民拨乱反正德侔造化道济区夏靖率土之沸腾拯黔首之涂炭一戎大定四海宅心制治定之礼作功成之乐天地交泰品物咸宁声教遐洎休徵杂沓蛮夷戎狄之长辐辏藁街麟凤龟龙之祥光映图史然犹日慎一日推而弗居迈遂古之鸿名逾前王之至治朕以寡昧丕承景业缅惟永往攀慕终天思弘尊亲之道庶展罔极之志窃惟太原之地肇基王迹事均丰沛义等宛谯理宜别建寝庙以彰圣德详观汉典抑有成规但先皇遗旨务存俭约处奉训诫无忘启处宜令礼官与公卿等详议以闻。
十三年正月乙巳朔谒献陵先日宿卫黄麾仗周卫陵寝至是质明七庙子孙及诸侯百僚蕃夷君长皆陪列於司马门内帝至小次降舆号哭入阙门西面再拜恸绝不能兴礼毕改服入於寝躬亲执馔阅高祖及先后服御之物匍匐床前悲恸左右侍御者莫不歔欷。
十六年四月辛亥制每荐新於太庙令太常卿及少卿一人行事十二月令左监门中郎将齐士员将兵卫献陵乙酉帝召士员至望见而降殿自迎悲咽不已谓从官曰：顷属岁阴道暮情深罔极所备新衣珍馔欲以正旦奉荐园陵朕。若亲行便劳扈从三元告始家有吉凶庆慰之礼咸重兹日朕不欲烦劳乃自抑止因命江夏王道宗代行所献之物并跪授道宗焉。
十七年四月十一日帝亲谒太庙谢承乾之过。
高宗以贞观二十三年六月即位上文皇帝尊谥庙号太宗陵曰：昭陵八月庚子奉太宗神主于太庙永徽元年五月吐火罗国献大鸟高七尺帝以太宗怀远所致献于昭陵仍刻像于陵之内。
一年正月丙子亲祠太庙及布币献至太宗仰视六年正月壬申朔亲谒昭陵文武百寮及宗室子孙并陪位帝降辇易服行哭就位再拜擗踊礼毕。又改服奉谒寝宫其崇圣宫妃嫔大长公主已下及越赵二国太妃等先於神座左右侍列如平生帝入寝哭踊绝於地进至东阶西面再拜号恸久之乃进太牢之馔加珍饣羞具品引太尉无忌司空越王福曹王明左屯卫大将军程知节并入执爵进俎帝至神座前拜哭奠馔阅先帝先后衣服拜辞讫行哭出寝北门乃御小辇还行宫五月辛未以高祖太武皇帝既开基业不可限以常礼忌日特宜废务。
显庆元年十月幸郑州次汜水以先帝於汜水擒窦建德因平王世充，於是刻石立颂以纪功烈帝自为颂文。
五年二月乙未帝以每年二月太常卿少卿分行二陵事重人轻。又不备卤簿威仪有阙乃令三公行事太常卿少卿为副太常别造卤簿事讫则纳於本司仍著於令。
龙朔二年六月辛酉诏奉常寺每五月六月停教乐以太宗文皇帝文德皇太后忌月故也。
乾封元年六月戊午诏曰：朕以寡德嗣守宗祧虽明发载怀肃恭祀践霜露而兴感奉盥洗以增哀每惟宗庙至敬处诚享而二尊一奠情有未安思革旧章用崇严配《管子》曰：礼者因人之情缘礼而为之节也。故三王五帝礼制不同捐益随时期於便况罔极之恩既展於兹辰终身之慕情深于是日，岂可以因循经理乖违诚敬自今已後宗庙荐享爵及簋登钘各宜别奠其馀牢馔并依常典。
咸亨四年令刘仁轨郝处俊修撰国史帝以许敬宗所纪多不实处俊曰：先圣仁恩触类皆是臣处俊往年宿卫之日被差腰輂供奉见有三卫误拂御衣此人怕惧五情无主先圣谓之曰：此间无御史我不为汝作罪过不须怕惧帝谓处俊曰：此亦须入史。
五年八月壬辰追尊太祖武皇帝为高祖神尧皇帝太宗文皇帝为太宗文武圣皇帝太穆皇后为太穆神皇后文德皇后为文德圣皇后皇帝称天皇皇后称天后以避先帝先后之称仪。
凤二年五月壬戌诏尊宣皇帝陵为建昌陵先皇帝陵为延陵（臣钦。若等曰：宣皇帝即高宗六代祖也。武德初进谥宣简公先皇帝五代祖也。武德初尊谥懿王至是俱尊为帝）。
中宗以弘道元年十二月即位上天皇大帝尊谥庙号高宗葬乾陵。
神龙元年正月复位改享德庙依旧为京太庙（臣钦。若等曰：初武后革命改京太庙为享德庙至是复焉）五月壬午迁武氏七庙主于西京崇尊庙（崇尊武氏太庙）东都创置太庙。
八月乙亥崇太祖景皇帝献祖光皇帝代祖元皇帝高祖神尧皇帝太宗文武圣皇帝皇考高宗天皇大帝皇兄义宗孝敬皇帝於东都太庙礼毕即日还宫。
十二月上则天皇后谥曰：则天大圣后。
睿宗唐隆元年六月即位七月庚辰追尊则天大圣皇后依旧为天后。
景元年十月复追尊天后为大圣天后。
十一月己酉葬中宗孝和皇帝於定陵帝思中宗之德乃为纪圣颂以扬其徽范命有司刻之于石初中宗以皇兄义宗孝敬皇帝太庙第七室至是中书令姚元之等奏於东都别立义宗庙中宗孝和皇帝和思皇后赵氏神主於太庙。
太极元年正月辛未朔有事於太庙。
延和元年六月乙邜追尊大圣天后为圣帝天后。
玄宗先天元年八月即位十月丁酉太上皇诏曰：昔重华嗣德格於文祖高密陟后至於神宗盖所以敬履端之元申孝享之道皇帝初嗣大宝允膺休命欢洽人灵庆溢宗社宜躬祗祀典用展肃雍可以今月四日谒享太庙所司准式庚子帝谒太庙壬寅昭成皇后肃明皇后神主於仪坤庙（臣钦。若等按《唐书》昭成皇后窦氏玄宗所生母也。陵曰：靖陵肃明皇后刘氏玄宗嫡母也。陵曰：陵。）。
开元二年四月辛未诏曰：园陵之地衣冠所游凡厥有司罔不祗事礼存则先王是训礼失则后代何观钦。若永图敢忘旧典顷者别致鹰狗供奉山陵至於料度极多费损况昔诫禽荒既非寻常所用远惟龙驭每以仁爱为心彼耕象与耘鸟。且增哀慕岂飞苍而走黄更备畋猎有乖仪式无益崇严载怀亏紊良深悚惕诸陵所有供奉鹰狗等并宜即停。
四年七月己亥上太上皇尊谥曰：大圣贞皇帝庙号睿宗葬桥陵八月壬子敕宜於太庙西街西少府监空园内别造中宗庙依前隶入太庙署（臣钦。若等按唐志礼官议曰：孝和皇帝有中兴之功而无後嗣请因殷之阳甲汉之成帝出为别庙从之）肃明皇后神主於仪坤庙安置（臣钦。若等按唐志礼官议曰：昭成皇后有大姒之德已配于睿宗肃明皇后无启母之尊自应别庙从之）乙巳敕中宗孝和皇帝合别立庙宜修理仪坤庙隶入太庙署不烦别署官属。
十一月丁亥徙中宗神主於西庙。
五年正月癸卯太庙四室坏帝素服避正殿迎神主於太极殿辍朝五日视事於别殿己酉亲享太极殿十月丙子京师修太庙成戊寅神主於太庙。
六年十一月辛卯至自东都丙申亲谒太庙时有司撰仪注以祭之日车驾发宫中帝谓宰臣宋苏曰：祭必先齐必也。据仪注祭之日发大明宫。又以质明行事朕便侵星而发犹是移辰方到质明之礼其可及乎！。又朕不宿斋宫即安正殿情所不敢宜於庙所设斋宫五日赴行宫宿斋六日质明行事庶合於礼等称圣情深至请即奉行诏有司改定仪其日帝自斋宫步诣太庙入自东门就立位乐奏九成升自阼阶行奠之礼至睿宗室俯伏呜咽侍臣莫不流涕乃下制曰：朕闻礼莫大於孝惟孝所以通神明事莫大于祀惟祀所以谒宗庙顾此薄德获承丕绪恭处夙夜弗敢遑宁去岁爰命司空增崇太室寻以匠者功就饔人礼奉虽是效是则率繇典章而不躬不亲曷尽诚敬粤自河雒旋於京师聿修斋祭致用蠲洁属群方骏奔庶位咸列奠式受咸怀载殷圣灵在天。若享精意伊尔王公卿士下逮黎蒸道存念兹惠乃锡类。
七年五月敕曰：五月是斋旧有常式六月缘忌特令断屠宜令所司进蔬食府县捉搦勿令屠宰。
十年六月己巳增置京师太庙为九室移孝和皇帝神主以就正庙下诏曰：朕闻王者乘时以设教因事以制礼氵公革以从宜为本取舍以会为先故捐益之道有殊质文之用甚异。且夫至德之谓孝所以通於神明大事之谓祭所以处於宗庙国家握纪命历重光累盛四方繇其继明七代可以观德朕嗣守丕业祗奉睿图聿怀昭事罔不恤祀尝览古典爰询庙制远则殷周事异近则汉晋道殊虽礼文之不一固严敬之无二朕以为立爱自亲始教人睦立敬自长始教人顺是知政以道存礼从时变特因宜以创制岂法古而限今况恩以降杀而疏庙以迁毁而废虽式瞻古训礼则不违而永言孝思情所未足享尝则止岂爱崇而礼备有祷而祭非德盛而流永其祧室宜列为正室将使亲而不尽远而不祧庙以貌在宗由尊立俾四时式荐不间於毁主百代靡迁匪惟於始庙所谓变以合礼动而得中严配之典克崇肃雍之美兹在。又兄弟继及古有明文今中宗神主犹居别处详求故实当守不安移就正庙用彰大典仍创置九室宜令所司择日启告移造。
十一年正月行幸北都帝亲制起义堂颂刻石纪功于太原府之南街五月乙丑迁中宗神主於太庙制曰：崇建宗庙礼之大者聿追孝飨德莫至焉今宗以立尊亲无迁序永惟严配致用蠲洁栋宇式崇奠斯受顾兹薄德获承祀不躬不亲曷展诚敬宜用八月十九日祗见九室。
是月戊申尊八代祖宣皇帝号懿祖始於太庙之九室。
十七年十一月庚寅亲享九庙辛邜发京师丙申谒桥一作四月丙辰陵帝望陵涕泣哀感左右奉先县以所管万三百户供奉陵寝曲赦县内大辟罪已下戊戌谒定陵己亥谒献陵乙巳谒乾陵戊申还宫。
二十一年正月乙巳迁肃明皇后神主于太庙睿宗室殿仪坤庙。
二十五年七月己卯诏诸陵庙并隶宗正寺其官员悉以宗子为之。
二十七年二月己巳诏曰：宗庙致敬必先於如在神人所依无取於非族深惟至理用切因心其应缘太庙五享於宗子及嗣郡王中拣择有德望者令摄三公行事其异姓官吏不须令摄。
二十八年七月壬寅尊宣皇帝陵为建初陵先皇帝陵为启运陵仍置官员。
天宝元年二月甲午亲享太庙。
二年三月制曰：凉武昭王朕十一代祖也。积德右地炳灵中叶奄有旧国兆先帝功敬追尊为兴圣皇帝其陵以加尊号故也。侧左近仍并禁樵牧春秋二时备致祭。
八月制曰：祀者所以展诚敬之心荐新者所以申霜露之思是知先王制礼盖缘情而感时朕承丕业肃恭祀事至於诸节尝修荐享自流火届期商风改律载深追远感物增怀。且诗著授衣令存休氵在于臣子犹及恩私恭事园陵未标典式自今以後每至九月一日荐衣於陵寝贻范千载庶展孝思。且仲夏端午事无典实传之浅俗遂乃移风况乎！以孝道人因亲设教感游衣於汉纪成献报於礼文宣示庶寮令知朕意。
六载正月丁亥亲祠太庙（以戊子祀圆丘故也。）。
八载闰六月丙寅上高祖神尧皇帝尊谥曰：高祖神尧大圣皇帝太穆皇后窦氏尊谥曰：太穆顺圣皇后太宗文武圣皇帝尊谥曰：太宗文武大圣皇帝文德圣皇后长孙氏尊谥曰：文德顺圣皇后高宗天皇大帝尊谥曰：高宗天皇大圣皇帝大圣则天皇后武氏尊谥曰：则天顺圣皇后中宗孝和皇帝尊谥曰：中宗孝和大圣皇帝和思皇后赵氏尊谥曰：和思顺圣皇后睿宗大圣真皇帝尊谥曰：睿宗玄真大圣皇帝昭成皇后窦氏尊谥曰：昭成顺圣皇后肃明皇后刘氏尊谥曰：肃明顺圣皇后以来月五日於太清宫圣祖前恭申册礼宜令所司即详定仪注闻奏丁邜诏曰：之礼以存序位质文之变盖取随时国家系本仙家业承圣祖重熙累盛既锡无疆之休合享登神思弘不易之典自今以後每神并於太清宫圣神前设位序正上以明陟配之礼钦。若玄穹下以尽处恭之诚无违至道比来每缘时享则停事虽於从宜礼或亏於必备已後每缘其常享无废。又奉先追远礼惟昭德崇福展敬义在因心自今已後献祖宣皇帝宣庄皇后懿祖光皇帝光懿皇后忌日宜令京城寺观一日设斋太祖景皇帝烈皇后代祖元皇帝元贞皇后忌日京城三日行道。
九载十一月己丑制曰：春秋致享用存昭敬祝史陈信必在正辞苟名位之或乖於上下而非便故经称崇事易载。若所以展祗肃明等威朕钦崇道本嗣守丕业每怀如在之诚敢忘奉先之旨礼或未达情匪宁承前有事宗庙皆称告享兹乃临下之辞颇亏尊上之义静言斯称殊未为允自今以後每亲告献太清宫太微宫改为朝献有司行事为荐献亲告享宗庙为朝享有司行事为荐享亲巡陵为朝拜有司行事为拜陵应缘诸事告宗庙者改为奏其郊天后土及祀祝云：敢昭告於者并改为敢昭荐于式崇宁礼庶表因心宣示中外令知朕意。
十载正月癸巳朝享太庙（以甲午有事於南郊故也。）。
十一载三月丙午制今後每月朔望宜令荐食於太庙每室一牙盘乃五日一开室门洒扫。
十三载二月癸酉亲享太庙以两汉诸帝庙号皆有孝字帝王徽号莫大於孝是以上高祖神尧大圣皇帝谥曰：高祖神尧大圣大光孝皇帝太宗文武大圣皇帝曰：太宗文武大圣大广孝皇帝高宗天皇大圣皇帝曰：高宗天皇大圣大弘孝皇帝中宗大和大圣皇帝曰：中宗大和大圣大昭孝皇帝睿宗玄真大圣皇帝曰：睿宗玄真大圣大兴孝皇帝（是岁改献昭乾定桥五陵署为台其署令改为台令加旧一阶）。
肃宗至德二年十月丁夕卩入长安先是九庙为贼所焚帝素服哭於庙三日入大明宫。
十二月新作九庙神主於长安殿安置帝亲告享流涕呜咽感动左右初帝在彭原使人於凤翔郡采栗木以作神主备之及是奉迎告享用之。
乾元元年四月辛亥九庙神主自长安殿迁入太庙帝备法驾卤薄警跸王公百寮从甲寅帝亲行享礼代宗以宝应元年四月即位上文明武德大圣大宣孝皇帝尊谥庙号肃宗陵曰：建陵。
五月庚寅进册先妃吴氏为皇太后。
三年四月己丑祧献祖懿祖二室迁太祖已下七室玄宗二室五月辛亥以醴泉县奉建陵固赤县广德二年正月丙辰敕以来月七日飨太庙二月甲戌亲享太庙九室。
大历二年四月癸未诏有司陵庙祠祭并三长斋月依旧荐酒肉。
七年五月徙忻州七圣庙尊容置於太原之紫极宫八年五月庚子是日太宗讳日命有司备四千僧斋於昭成寺十月己酉命有司大於庙是日冬享因展礼也。
德宗以大历十四年五月即位八月庚申上睿文孝武皇帝尊谥庙号代宗葬元陵。
十二月己酉代宗神主於太庙礼仪使颜真卿奏议祧元皇帝於西夹堂。
建中元年正月庚午谒太庙（以辛未有事於南郊也。）。
三月丙寅礼仪使奏东都太庙阙木主请造诏下议之（初武后於东都立高祖太宗高宗三庙至中宗已後两京太庙四时并祭至德之乱木主多亡缺未，於是议者纷然而大旨有三一日必存其庙遍立群主时享之日以他官摄行二曰建庙立主存而不祭。若皇舆时巡则就享之三曰存其庙座或东幸则饰斋车奉京师群庙之主以往议皆不决而罢）。
二年二月复肃宗神座于寝宫先是宝应二年西戎犯京师焚建陵之寝室至是始创复焉。
十月癸卯飨太庙始奉献祖神主出行礼初宝应二年玄宗肃宗神主庙始迁献祖懿祖神主於西夹室是时礼仪使于休烈以国丧毕将行享以太祖既位当东面献祖懿祖属尊於太祖。若同享即太祖不得居正位，於是永二神主於西夹室至是有司亦以国丧既毕当行礼，於是大常博士陈京建议请准魏晋以来礼奉二主出同享与太祖并列昭穆而虚东向之位。又云：若以二祖同享谓太祖失尊位即请奉二祖神主於德明皇帝庙享诏下尚书省杂议礼仪使颜真卿请依蔡谟等议至享之日奉献祖神主居东面之位自懿祖太祖洎诸祖宗遵左昭右穆之列时宰臣百寮并同真卿之议奏留中不出将及享真卿。又奏请从蔡谟议为定从之。
兴元元年十二月甲午诏曰：朕一经播迁久旷礼仪不惟霜露之感实贻失坠之忧赖先泽在人上帝临我克平大难载复旧京方欲展礼郊丘请罪宗庙而乃股肱卿士询谋异同明孝敬之大端陈古今之正义三省章表深体乃诚以义制心允从众请予之不德愧叹良深其来年告谢郊庙百寮请俟後期者可之其元日御含元殿准式时李怀光李希烈并叛逆不宾京师将士赏赉未遍人情尚扰不安李晟自镇上表请权停郊庙之礼百寮议与晟协故有是诏。
贞元五年八月诏天下诸上州并宜国忌日准式行香。
九年六月癸亥诏定国忌日寺观斋僧道人数有差十一月甲寅朝享太庙前一日有敕至庙行礼不得施褥至敬之所自合履地而行。
十二年十月辛亥祭於太庙。
十四年正月诏曰：八陵宫寝（臣钦。若等曰：自高祖至代宗凡八陵）久要修葺此缘日月非便未及兴工宜令宗正寺与所司即计料依所择日速修理初宗正寺奏诸陵宫寝屋宇摧坏及要科名刂松柏等敕诏阴阳人杨季炎择日起修。
三月诏曰：八陵旧寝宫在山上置来多年曾经野火烧焚摧毁略尽其宫寻移在瑶台寺侧左今属通年欲议修置缘供水稍远百姓非常劳弊今欲於见住行宫处修造冀久远便人。又为改移旧制恐所见未周宜令中书门下及百寮同商量可否闻奏丁丑令昭陵宜修旧宫先有五间殿依旧基创造寝殿五间馀舍屋准图起造初正月中令有司修葺陵寝以昭陵旧宫先因火焚毁百官详议而议者多云：修旧宫帝意欲迁移繇是以山下为定，於是遣右谏议大夫平章事崔充修八陵使及所司计料献昭乾定泰五陵各造屋三百七十八间桥陵一百四十间元陵三十间惟建陵不复创造但修葺而已所缘陵寝中惟床褥一事已上并令创造帝亲加阅视然後遣送赴陵所八月以修八陵毕废朝一日群臣於宣政殿前横行称贺中尉第五守亮宣诏曰：朕获主宗祀以奉园陵岁月滋深是有崇饰今修奉既毕感慕增怀所贺知。
十五年二月丁亥不视事以公卿等朝拜诸陵循亲规制也。（初是月七日拜陵官发其日本不视事会董晋卒废朝至十六年二月公卿拜陵发已遂不视事迄今便因循行此礼时谓不经无据也。）五月壬戌不视事以逼先帝忌故也。
十六年二月辛未不视朝以拜陵公卿辞故也。
十九年四月壬辰修德明兴圣献祖庙甲午诏曰：奉迁献衤。且懿祖神主太祖景皇帝正东向之位处告之礼当在重臣宜令检校司空平章事杜佑摄太尉告於太清宫门下侍郎平章事崔员摄太尉告太庙诏曰：国之大事式在於明王者孝享莫重於殷祭所以尊祖而正昭穆也。朕承列圣之休德荷上天之卷命处奉牲帛二十有五年永惟宗庙之位尝之序夙夜祗慄不敢自专是用延访公卿稽参典礼博考群议至于再三敬以令辰奉迁献祖宣皇帝神主懿祖光皇帝神主于明德兴圣皇帝庙太祖景皇帝正东向之位宜令有司备礼务极严重祗肃祀典载深感惕咨尔中外宜悉朕怀丙申奉迁献祖懿祖神主於明德兴圣庙文武三品已上官序位於庙廷宗子诸亲咸陪列焉门下侍郎平章事崔摄司徒从金辂至行庙升座毕奠用脯酒称官跪奏安神退戊戌帝不视事宰臣及百官以庙礼毕蹈舞贺於宣政殿前。
宪宗永贞元年九月丁卯上神武孝文皇帝尊谥庙号德宗葬崇陵十一月册谥德宗母沈氏曰：睿贞皇后奉神主於代宗之室。
元和元年七月上至德大安孝皇帝尊谥庙号顺宗葬丰陵以奉先县神泉乡栎阳县大泽乡美原县义林乡并隶富平县以奉丰陵。
二年正月庚寅朝享于太庙初次诸室帝皆尽於敬诚至德宗顺宗室帝流涕呜咽。若不自胜侍臣及奉册读册官皆相顾感泣。
穆宗以元和十五年正月即位五月上圣神章武孝皇帝尊谥庙曰：宪宗葬景陵以美原县龙原乡栎阳县万年乡并移隶奉先县以奉陵寝七月歙州奏当州有玄宗皇帝真容在开元寺去城十里今请移於郭内龙兴寺仍交换寺额制可之。
长庆元年正月己亥朔备法驾亲荐献於太清宫遂斋於太庙庚子享太庙至顺宗宪宗二室上欷流涕侍臣从官皆感动礼毕复斋於郊坛行宫。
敬宗以长庆四年正月即位上睿圣文孝皇帝尊谥庙号穆宗葬光陵敕富平县宜割丰水乡华州下邽县割翟公乡同州澄城县割抚道乡白水县割会宾乡以奉陵寝。
宝历元年正月庚戌谒太庙（以辛亥有事於南郊故也。）。
七月辛亥敕奉先一县独奉八陵供办支持实为繁并眷言物力须议优矜宜委京兆府减一半租并杂色役等令诸县均出。
文宗以宝应二年十二月即位上睿武昭愍孝皇帝庙号敬宗葬庄陵。
太和元年四月礼仪使奏拆修太庙西夹室迁移神主五位得大卜署令状择用四月二十四日吉其日光出室内先祧迁神主五位入幕殿便起首拆修至五月五日毕功六日却移神主入室诏依。
五月京兆府奏庄陵准穆宗陵例割邻近县乡奉陵供应今高陵县万福乡富陵县从化乡阳县善化乡泾阳县尝乐乡其界并不隔越伏准穆宗陵例合割前件四乡属三原县添奉陵寝从之。
三年十一月癸巳谒太庙（以甲午有事於南郊故也。）。
五年五月戊戌朔辛丑宗正寺奏太庙第四室第六室破漏四月九日已具闻奏讫有司不时兴工至今稽滞敕太庙或要修葺有司合星夜兴工以涉稽滞须有惩责将作监王堪宜罚两月俸料度支判官罚一月俸料宗正卿李铣奏报稍晚量罚一月俸帝遽命中人令领工徒以禁中即日修营材木修葺左补阙韦温上疏极谏疏奏帝甚嘉纳繇是追止中人命有司严加修奉甲寅宗正等请修献陵乾陵定陵桥陵泰陵建陵元陵崇陵丰陵景陵光陵庄陵陵昭陵诏曰：所修陵寝事至严重简计崇饰须得精实宜令度支郎中卢商将作少监韦长同往诸陵子细简计具合修与不合处闻奏。
八年正月丙寅修太庙以太常卿庾承宣摄太尉遍告九室迁神主於便殿。
五月甲寅诏曰：忌辰修斋虽出近制斟酌捐益贵於得中况在不迁之宗允资异数之礼五月六日二十六日两忌设斋人数宜各加至二千人太穆文德皇后忌日亦宜各加倍数其寺观仍旧十二月八日忌宜於五所寺观共设四千人宜令所司准式己巳修太庙毕以吏部尚书令狐｛林之｝摄太尉遍告神主却复正殿。
开成元年七月丙戌监察御史请修太庙祭器初帝言於宰臣曰：宗庙之事朕合自行千乘万骑动资国用每至有事之日朕被冠冕危坐待旦比闻有司发馔不精酒醴酸浊卿当宣谕监察御史俾之临祭勿有不处御史崔黯监察受宣遂有此奏。
四年三月己邜帝御紫宸殿宰臣杨嗣复奏曰：太庙准礼三年一五年一今是祭时让皇帝庙亦合祭臣案让帝本封宁王玄宗亲兄玄宗既定内难宁王能让帝位玄宗感之赠以鸿名其复置庙享献与九庙同至上元二年杜鸿渐奏停时享而存今玄宗肃宗神主已归夹室让皇帝犹不阙於礼未安李班曰：宗庙事重比者臣不敢轻议帝王至今实不当礼嗣复所论至当今请下礼官议帝曰：俞四月壬戌帝御紫宸殿问宰臣曰：皇城使上言太庙中有獐走出安有宗庙之中得此野兽宰臣请宣示宗正寺使令巡简帝曰：可召宗正卿来朕自戒励之遂召宗正卿李践方至帝曰：宗庙至重卿宜恪勤官业勿俾太庙有所坏隳勿拘阴阳不旋修葺汉有昭阳未央尚犹崇饰洁况宗庙乎！无长蒿莱以藏野兽言讫泫然践方叩头请罪久之帝自即位宗庙祀事未尝不戒励有司俾其严洁诗云：祀事孔明其此之谓乎！
