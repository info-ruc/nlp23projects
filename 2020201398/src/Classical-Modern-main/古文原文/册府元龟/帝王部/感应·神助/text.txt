《书》曰：惟德动天。又曰：至諴感神是知为善者降祥好谦者受福天人相与之际交感合如律之命吕之从龙未尝斯须而不应也。故古者贤圣之君莫不通三统之要重万灵之命思惟往古穷极至治兢兢业业罔敢暇豫德之盛也。合於天地诚之至也。通於幽明神以知来聪以知远善行无迹有开必先则感而应之乃自然之理也。乃。若商汤桑林之祷大雨斯降汉武竹宫之祀神光屡烛宣帝建祖庙而白鹤集玄宗封泰山而劲风止策书所纪其流实繁斯皆清衷玄感灵贶昭答高明听卑。若响之应也。董仲舒有言曰：王者修五常之道故受天之而享鬼神之灵德施於方外延及群生也，岂不韪与。
殷汤时大旱七年殷史卜曰：当以人祷汤曰：必以人祷吾请自当遂斋戒剪断爪以己为牲祷於桑林之社果大雨。
汉文帝十六年四月以郊见渭阳五帝庙火举而祠。若光辉然属天焉。
武帝元鼎四年亲祀后土东幸汾阴男子公孙滂洋等见汾旁有光如绛帝遂立后土祠於汾阴隹上。
五年十一月始郊拜太一祠上有光是夜有美光及昼黄气上属天太史令谈祠官宽舒（臣钦。若等曰：谈司马谈也。宽舒姓阙）等曰：神灵之休福兆祥宜因此地光域立泰坛以明应（明著美光及黄气之祥）帝尝以正月上辛用事甘泉圜丘使童男女七十人俱歌昏祠至明夜尝有神光如流星止集於祠坛天子自竹宫而望拜（以竹为宫天子居中竹宫去坛三里）百官侍祠者数百人皆肃然动心焉。
元封元年正月亲登崇高（臣钦。若等曰：崇与嵩同）御史乘属在庙旁吏卒咸闻呼万岁者三四月癸卯登封泰山其夜。若有光昼有白起封中。
二年夏有芝草生甘泉殿房中天子为塞河与通天。若有光云：（为塞河及造通天台而神光之应）。
四年三月祠后土诏曰：朕躬祭后土地祗见光集於灵坛一夜三烛幸下都宫殿上见光其赦汾阴夏阳中都死罪已下。
六年三月幸河东后土诏曰：朕礼首山昆田出珍物或化为黄金（昆田者山之下田也。武帝祠首山故神为出珍物化为金）祭后土神光三烛其赦汾阴殊死已下。
太初二年三月幸河东祠后土诏曰：朕用事介山祭后土皆有光应（介山在河东皮氏县东南其山周大十里高三十里）其赦汾阴安邑殊死已下。
太始三年二月幸琅邪礼日成山（祭日於成山也。）登之罘浮大海山称万岁。
四年四月幸不其（不其山名其音基因以为县在东莱）祠神人於交门宫（神人蓬莱仙人之属也。琅琊县有交门宫武帝所造）。若有乡坐拜者（如有神人之景象乡坐而拜也。神坐见。且黑。且白。且大。且小乡坐三拜乡读曰乡）。
宣帝本始二年六月尊孝武庙为世宗告祠庙日有白鹤集後庭以立世宗庙告祠孝昭寝有雁五色集殿前西阿筑世宗庙神光兴於殿旁有鸟如白鹤前赤後青神光。又兴於房中如烛状广川国世宗庙殿上有钟音房户大开夜有光殿上尽明乃下诏赦天下。
神爵元年正月帝始幸甘泉郊见泰数有美祥三月幸河东祠后土有神爵集诏曰：朕饬躬齐精祈为百姓东济大河天气清净神鱼舞河幸万岁宫神爵翔集其改元神爵。
四年二月诏曰：兴泰一五帝后土之祠祈为百姓蒙祉福鸾凤万举蜚览翱翔集止於旁（万举犹言举以万数也。蜚览言飞翔览观也。）斋戒之暮神光显著荐鬯之夕神光交错（鬯香酒所以祭神）或降於天或登於地或从四方来集於坛上帝嘉乡海内承福其赦天下。
五凤三年三月行幸河东祠后土诏曰：朕方躬斋戒郊上帝祠后土神光并见或兴於谷烛耀斋宫十有馀刻甘露降神爵集已诏有司告祠上帝宗庙。
後汉明帝永平三年夏旱而大起北宫仆射锺离意诣阙免冠上疏曰：伏见陛下以天时小旱忧念元元降避正殿躬自克责而比日密遂无大润岂政有未得应天心者耶昔成汤遭旱以六事自责曰：政不节邪使人疾邪宫室崇邪女谒盛邪苞苴行邪谗夫昌邪切见北宫大作人失农时此所谓宫室崇也。自古非苦宫室小狭但患人不安宁宜。且罢止以应天心臣意以匹夫之才无有所能久食重禄擢备近臣比受厚赐喜惧相半不胜愚戆狂营罪当万死帝策报诏曰：汤引六事咎在一人其冠履勿谢比天降旱密数会朕戚然惭惧思获嘉应故分布祷请候风北祈明堂南设雩场今。又敕大匠止作诸宫减省不急庶消灾谴诏因谢公卿百寮遂应时澍雨（雨所以注万物。故曰：澍雨）。
和帝永元六年七月京师旱幸雒阳寺（寺官舍也。）录囚徒举冤狱收雒阳令下狱抵罪司隶校尉河阳皆左降未及还宫而澍雨（皇太后纪云：有囚实不杀人而被诬羸困与见邓太后察视览之即收雒阳令下狱时帝幼太后临朝）。
魏明帝太和元年初营文昭皇后宗庙掘地得玉玺方一寸九分其文曰：天子羡思慈亲明帝为之改容以太牢告庙。又尝梦见后，於是差次舅氏亲疏高下叙用各有差赏赐累钜万。
後魏明元泰常四年八月帝尝於白登庙将荐熟有神异焉太庙博士许锺上言曰：臣闻圣人能享帝孝子能飨亲伏惟陛下孝诚之至通於神明近尝於太祖庙有车骑声从北门入殷殷监监震动门阙执事者无不肃慄斯乃国祚永隆之兆宜告天下使咸知圣德之深远。
太武太延元年三月不雨六月使有司遍请群神数月大雨是日有妇人持一玉印至路县候孙家卖之孙家得印奇之求访妇人莫知所在其文曰：旱役平寇天师曰：龙文纽书云：此神中三字印也。
文成兴安二年正月遣有司诣华岳庙立碑数十人在山上闻虚中。若有声音声中称万岁云：
和平五年四月帝以旱故减膳责躬是夜澍雨大降孝文泰和元年五月乙酉车驾祈雨於武州山俄而澍雨大洽。
二年五月京师旱辰祈皇天日月五星於北苑亲自礼焉减膳避正殿祭之夕澍雨大洽。
三年五月丁巳帝祈雨於苑开阳门是日澍雨大洽。
二十年七月戊寅帝以久旱咸秩群神自癸未不食至於乙酉是夜澍雨大洽帝以久旱不雨辍膳三旦百寮请阙引在中书省帝在崇虚楼遣舍人问曰：朕知卿等至不获相见卿何为而来平南将军王肃对曰：伏惟陛下辍膳以经三旦群臣焦怖不敢自宁臣闻尧水汤旱自然之数须圣人以济世不繇圣人以致灾是以国储九年以御九年之变臣。又闻至於八月不雨然後君不举膳昨四郊之外已蒙滂澍惟京城之内微为少泽蒸民未阙一冫食陛下辍膳三日臣庶惶惶无复情地帝遣舍人答曰：昔尧水汤旱赖圣人以济民朕虽居群黎之上道谢前王今日之旱无以救恤应待立秋克躬自咎但此月十日已来炎热焦酷人物同悴而连数日高风萧条虽不食数朝犹自无感朕心未至所致也。肃曰：臣闻圣人与凡同者五常异者神明昔姑射之神不食五臣尝谓矫今见陛下始知其验。且陛下自辍膳以来。若天全无应臣亦谓上天无知陛下无感一昨之前外有滂泽此有密臣即谓上天有知陛下有感矣。帝遣舍人答曰：昨内外贵戚咸云：四郊有雨朕恐此辈皆勉为之辞三复之慎必欲使信而有徵此当遣人往行。若果雨也。便命太官欣然进膳，岂可以近郊之内而慷慨要天乎！。若其无也。朕之无感安用朕身以扰民庶朕志确然死而後已是夜澍雨大洽。
宣武景明四年旱命尚书鞫京师见囚务尽听察帝。又减膳撤悬俄而澍雨大洽。
孝明帝神龟二年二月诏曰：农要之月时泽弗应嘉未纳三麦枯悴德之无感叹惧兼怀可敕内外依旧雩祈率从祀典察狱理冤掩骼埋冀瀛之境往罹寇暴野死者既多白骨横道可遣专令收埋赈穷恤寡救疾存老准访前式务令周备三月甲辰澍雨大洽。
後周武帝保定三年五月甲子朔避正殿寝不受朝以旱故也。甲戌乃雨。
隋文帝开皇二年四月己酉旱上亲省囚徒其日大雨。
唐高祖初为唐王义宁二年三月不雨至四月乃命祈祷掩骼埋，於是大雨。
武德三年自夏不雨至於八月帝斋居稽颡四向拜遣治书侍御史孙伏伽告天地神曰：某蒙圣明助得为人主有何殃咎致使炕旱某。若无罪使三日内雨某。若有罪请殃某身无令兆民受兹饥馑应时大雨。
四年三月帝以旱亲录囚徒俄而澍雨。
太宗贞观三年三月旱庚午大赦天下癸酉雨自是赦书所至甘雨便降兆庶以为异焉。
六月终南等数县蝗帝至苑中见蝗掇数枚而祝之曰：民以为命而汝食之是害於百姓有过在予一人尔其有灵但当食我无害百姓将吞之侍臣恐致生疾遽谏止太宗曰：所冀移灾朕躬何疾之避遂吞之自是蝗不为灾。
十二年正月帝朝於献陵先是大雨雪及帝入陵院悲号哽咽百辟哀恸是时雪益甚寒风暴起有苍出於山陵之上俄而流布天地晦冥至礼毕帝出自寝宫步过司马北门泥行二百馀步，於是风静止气歇灭天色开霁观者窃议咸以为孝感所致焉五月甲寅帝以旱避正殿自去冬不雨至是令文武官五品以上各上封事极言得失勿有所隐减膳罢役分遣使人赈恤寡乏理囚徒申冤屈司空长孙无忌以旱逊位不许自是澍雨应时岁大稔。
十七年六月大旱甲午避正殿减常膳丁未雨降百寮奉贺请复常膳御正殿诏从之。
二十三年三月自去冬亢旱至是始雨帝谓侍臣曰：天生蒸民树之人君以牧养而移时不雨自天亢旱粟麦不成春田未辟朕忧其窘罄无忘於怀将廪给之故不令乏绝耳是日雨降。
高宗永徽元年自夏不雨至七月诏在京诸司见禁囚宜并虑过所司精加勘当速即断决寻而降雨。
三年自去年九月不雨至於正月诏避正殿御东廊以听政仍令尚食减膳至二月壬寅大雨雪乙巳复御两仪殿南面视事。
麟德元年五月丙寅以久旱遣使命祷名山大川避正殿御帐殿丹霄门外听政凡三日而澍雨。
乾封二年春正月丁丑以时旱避殿亲录囚徒令所司减膳其日雨降。
玄宗先天二年三月甲戌帝以旱亲往龙首池祈祷有赤蛇自池而出雾四布应时澍雨。
开元十三年十一月封禅帝登泰山至斋宫其夕阴惨冽劲风四起裂幕折柱寒气切骨帝露立祈请仰天自誓曰：某身有过请即降罚万人无福亦请某为当罪应时风止天地清晏日气和煦及升坛休气四塞登高奏乐有祥风自南至丝竹之声飘。若天外及禅社首五色见日重轮。
十四年六月丁未以久旱分命公卿祭山川己卯河北道及太原泽潞等州皆雨祭北岳使李嵩上言曰：臣至邢州雨降盈尺臣切问野老皆云：往十二年春夏大旱六月下旬方始降雨其岁河朔大熟粟斗五钱今年得雨虽晚犹早於前岁百姓欣然咸有秋望臣受命之日祈雨恒山玉币未陈明灵已应实陛下至诚玄感先天不违。
十七年十一月十六日朝於昭陵掌事者彷彳弗遥睹太宗立神殿前及玄宗入寝宫闻室中有謦咳。又於寝宫门外设奠以祭陪陵功臣将相萧房玄龄等数十人如闻其舞蹈之声。
十九年四月己丑侍中裴光庭中书令萧奏曰：顷以春季夏初微愆时泽虽无溥润尚未为灾臣等亲承德音忧勤万姓处诚汉自结坛场有孚斯感不疾而速则有鹤鸟和鸣油沓起未崇朝而四溟飞洒不终夕而万里滂沱生灵以之相庆草树繇而自乐臣等幸参近侍亲奉殊祥蹈跃之诚实百常品望宣付史馆从之因诏曰：政教不修则阴阳隔并精诚有感则风雨顺时顷自暮春爰涉初夏甘泽未降农务是忧所以亲结坛场用申祈祷岂神聪意达而应不逾时斯实上玄昭鉴之深亦是卿等燮理之效宜加勉励以答灵心开府仪同三司尚书右丞相宋等奏曰：近者日永南陆密西郊郁彼炎气暂愆时雨陛下顺天布德忧人在念洁坛菲膳恤狱缓刑故得膏泽应期会旬而至夜良田望岁自公而及私观其洒液九重杂梅香而共溢含凉入水将麦气而俱清臣等预睹休和叨承霑沐手诏曰：顷自春涉夏雨未流施勤恤之心切忧农务是用宽刑宥过减膳撤悬责己祈天躬亲祷祠上玄垂鉴甘泽应时嘉夏种之不愆伫秋成之有望爰与群公卿士同荷休徵各勉其诚敬承天德。
五月壬申京师旱帝亲祷兴庆池是夜大雨乙亥侍中裴光庭等曰：昨二十五日伏见高力士奉宣敕旨亲於兴庆池投龙祈雨伏以何言者天卑听以平施惟微者圣玄感而降祥用能咸孚响臻幽赞昭应圣德美利其至矣。哉！顷西郊微愆南亩不害远自河陕已闻沾洽近次咸秦颇未均被而圣情迁轸忧劳日是降天步祷神池屑然。若有从助俯祈万福之仰叩三灵之心言发而旋朝齐神通而甘露降澍人欣华黍之盛物睹由庚之乐不疾之速书契所未闻至诚之感皇王所不载霑休之庆曲成群物况在臣等切倍常情望宣付史馆式彰昭感之美手诏报曰：，爰自今春时雨愆序切忧农务无忘寝兴陕雒两郊已闻流霪而咸京近县尚未霑霈悯禾黍以疚怀仰汉而翘首投龙致祭亲祷灵池誓移咎於薄躬庶垂於黎献神道昭著鉴此处诚甘泽应期嘉生遂性亦是卿等同心燮理戮力谋猷上下咸和致兹休应丰年可望庆慰良深麟凤飞翔未为瑞也。七月甲戌以久旱帝亲祷於兴庆池翼日大雨丙子少府监冯绍正奏曰：自夏以来时稍微旱昨令臣画龙刻鱼圣躬亲用祈祷先天不违油郁兴甘泽滂降百丰熟万物滋成臣忝有司实荷殊庆请宣付史馆以阐皇猷手诏报曰：黍稷垂成实滋甘泽既属久旱怀忧匪宁思拯黎元靡神不祷灵心昭鉴降此休徵睹垂颖之可观伫大获之为庆编之青史良有愧焉。
二十四年六月以久旱命河南尹李之祭岳渎祈雨是日澍雨之奏贺曰：圣心才启灵贶潜通膏泽并霑罔不滂霈请宣付史馆仍於济源县处备赛礼手诏报曰：道贵以诚神无不应岂朕之先意亦卿之用心川岳效灵甘霖并洽请行赛礼深得事机宜宣付史馆用依来请。
二十八年剑南节度使章仇兼琼奏曰：吐蕃以五月十八日安戎城断其水路至二十一日城东涌出一泉将夜城南面。又涌出一泉军士饮之不竭侍中牛仙客中书令李林甫上表贺曰：此城往缘无备权属吐蕃天威所临复为我有而犬戎自送其死。且或执迷率彼凶徒取敢违逼城中在昔惟水为虞虽伫之则多而汲之路断陛下每忧无物必期灵圣心有属神道玄通遂使拆石流泉分岩泻液动天地而昭应与造化而同功三军所资一朝皆足既使无渴乏之虑益励忠勇之心剪灭寇戎从此非远旁稽典策博考祯休以欣以跃实倍常品请宣示百寮编诸册简帝手诏报曰：城之还我乃复其初天意神心自常幽赞克济军旅涌出双泉不假梅林有过疏勒编诸竹帛任卿意焉。
天宝四载七月蜀郡上言道士邓紫虚投龙设醮於江潭有大蛇长一丈自潭游出文彩五色有异常蛇其上有庆纷郁望编诸史册从之。
十四载三月丙戌敕顷缘少雨遍於致祭旋降甘泽实荷灵祗其先令中使祭者别有昭报京兆府比来应有祈请处并畿内名山灵迹并令府县长官各申赛祭。
肃宗乾元二年正月藉田礼毕还大明宫自前年旱冬。又无雪礼毕降雪盈尺。
代宗广德二年二月丁亥亲拜南郊初上将飨太庙斋之夕岁星为太白同躔辟而不犯司天台夏官正徐承嗣上言曰：木处仁君恩於养也。金全义德体其政也。今月四日臣伺候属轻隐映光迹暂明位指东西不盈南北势凌密近切虑相干陛下展礼斋宫阴腾。又蔽星拟土错不露其瑕及庙宿精诚天容。若镜今太白避岁之审二尺有馀昔荧惑守心之明三退无谬加以祀五帝敬告百神是凭法象呈休苍生致福偃兵归马不远来期孝理行歌起於兹景事殊古典应美前书望付史馆兼示中外许之。
永泰元年七月庚子以旱故祷诸神祠是日雨降盈尺时京师米价腾贵斛至万馀钱至是霈泽人心稍安。
德宗兴元元年六月戊午帝发兴元是日大雨将入斜谷路峭多在岩石之间议者以为行至谷中。若遇向之甚雨阁道坏绝进退何从咸切忧焉及入谷之後天象霁朗曾无纤以至京师无风雨之虞众情欣欣皆谓圣德感通自天也。
贞元六年四月以旱下诏免减税戊午澍雨逾旬远近霑足。
十三年四月自春以来时雨未降正阳之月可行雩祀遂幸兴庆宫龙潭为兆庶祈祷焉忽有白卢鹚沉浮水际群类翼从其後左右侍卫者咸惊异之俄然莫知所往方晤龙神之变化遂相率蹈舞称庆至乙丑果大雨远近滂沱。
宪宗以永贞元年八月乙巳即位於宣政殿受册先是顺宗寝疾不能言王亻丕王叔文为学士居翰林通於内官李忠言宣下诏令韦执谊为宰相奉而行之天下危惧连月阴雨及定策雨遂止即位之日天气清明臣下繇是知天命之有归矣。
元和二年正月辛卯有事於南郊将及大礼阴气凝闭浃旬不开群有司虑降雨雪以不克展礼为惧宰臣议请改日帝曰：郊庙重事吾斋戒有日岂以将有雨雪而废乎！洎三大礼方享献之际皆景物澄霁及銮舆就次则降微雪大驾将动则。又止焉翼日御楼宣赦才毕阴复结瑞雪盈尺众情忄悦咸以为圣心昭感所致。
八年二月辛未帝以久旱亲祈雨於禁中是夜降｛注｝霑足。
十年正月下制讨吴元济自去年无雨雪至是讨元济诏下乃雨雪。
文宗开成元年二月庚申帝幸龙首池观内人赛雨自春少雨帝孜孜忧勤遍礼群望至是甘泽屡降中外咸悦帝赋暮春喜雨诗百官咸有属和。
三年正月癸未以旱下诏放逋租及宽刑狱其日大雨。
四年六月戊辰以久旱分命群官遍祠祈祷帝自即位每岁有微旱即处诚祈祷至是久旱帝於紫宸殿对宰臣忧形於色宰臣以星官所奏天时当尔乞无过劳圣虑帝慄然改容曰：朕为天下主无德及人致此灾旱今。又谪见於上。若三日不雨当退归南内更选贤明以主天下宰臣呜咽流涕各请罪乞免相位是夜澍雨大洽。
後唐庄宗同光元年四月即位於魏州时正月不雨至是人心忧恐洎宣赦之夕降雨弥溥耒耜满野上下欢康槁苗复茂麦熟倍常。
明宗初仕庄宗天十四年契丹围周德威於幽州帝与李存审帅师同讨自易州北山而行诘旦微雨诸将惧雨淋潦帝祝曰：彼苍垂国难终平敢希浃旬早得晴朗俄而开霁众心咸悦。
天成四年二月甲子车驾归京宿於中牟县百官诣行宫起居各赐酒食上谓侍臣曰：麦田稍旱朕以暗祷祈乙丑届郑州雨三日百辟称贺。
长兴元年二月甲寅赴南郊坛之斋宫是夜阴蔽密至二鼓微雨帝诏问司天官择日奏曰：圣德动天百灵斯会即应便止至三鼓雨止星象晴明瞻视如昼咸以为盛德感也。
末帝清泰元年七月诏曰：昨以稍愆时雨虑损嘉禾朕亲赴龙门遍申祈祷甘泽寻降丰稔可期宜令元差祷雨官各赴祠宇昭赛。
汉高祖天福六年初为太原节度使赴任晋阳大旱帝入境谓宾从及左右曰：吾始衣绣还乡甚有德色今一境大旱五稼将枯，岂非薄德寡而致是邪帝乃际地设脯醴望山川而祷曰：某本生此地滥镇北方朝廷差来不敢违旨在上者无德而禄甘速身殃在下者以食为天难加众咎愿兴雨以救焦劳洒泣致拜其日大雨帝既下车入谒兴安王昌宁公庙每致祈祷繇是境内大稔盖精诚之所感也。是岁天下飞蝗东距於海西至陇右南极湖湘北越燕蓟川井庐舍无不填满惟入太原山谷中者皆抱草木而死时天下蝗亦相继而死焉但五稼已伤而太原独丰人甚异焉。
隐帝乾元年五月丙辰以久旱幸道宫佛寺祷雨是日大澍。
二年内出宋州所送蝗抱草死者以示群臣乃命止捕焉差官祭之。
周太祖以乾二年讨李守真太祖决欲进攻十七日於西砦抽郭崇叶仁鲁及手下兵士与东砦军进攻梯冲交弩百道齐发俄而西北黑风扬沙晦暝梯冲摇荡人不能开目太祖令祷河伯祠曰：吾奉辞伐罪以救黎元凶鬼拒张劳兵攻伐神道祸氵合伸冥助风师无状不王师明灵感通速宜止绝如无显效祠其危乎！奠讫而风止。
世宗初节制澶渊凡三载或水旱不时有祷於神祠未尝不应时而验显德四年亲征淮南降下寿州还京四月戊午到颍上县是日大雨先时帝在下蔡日宰臣以时雨稍亻赞上奏帝曰：贼垒已平班师在近雨当不日矣。至是果如圣语。
◎帝王部·神助
夫大人斯兴神明鉴德至诚多感惠迪多助幽赞颠沛靡失斯自天之孚也。故有宅心清明发秀岐嶷越在侧微之际已彰保定之徵及乎！扶义临戎劳神焦思顾讠是灵命率众谋将拯横流以遏乱略繇是猛鸷效用灵祗告犹冒矢石而如夷视水火而可蹈寒暑为之易节风雷为之借势休应震动蠢类荐祉况乃吉梦先启圣知独悟恳激之切至人事之符合者哉！。
黄帝有圣德初百神朝而使之应龙攻蚩尤战虎豹熊罢四兽之力以女妓止氵雨（《史记》云：黄帝教熊罴貔貅貙虎以与蚩尤战於阪泉之野）。
虞舜初居於妫其父瞽瞍尝欲杀之使舜上涂廪瞽瞍从下纵火焚廪舜乃以两笠自而下去得不死後瞽瞍。又使舜穿井为匿空旁出舜既入深瞽瞍与象共下土实井舜从匿空旁出去（舜以权谋自免亦大圣有神人之助也。）。
夏禹初为司空观於河有长人白面鱼身出曰：吾河精也。呼禹曰：文命治氵授禹《河图》言治水之事乃退入於渊。
汉高祖初为汉王二年四月与项羽大战於彭城灵壁东围汉王三匝大风从西北起折木发屋扬沙石昼晦（晦暗也。）楚军大乱而汉王得与数十骑遁去。
八年冬帝东击韩王信馀寇於东垣（真定也。）还过赵赵相贯高等阴谋欲杀帝帝欲宿心动问县名何曰：柏人帝曰：柏人者迫於人也。去弗宿。
宣帝初生数月遭巫蛊事收系郡邸狱（郡邸狱治天下郡国上计者盖巫蛊狱繁收系者众故寄此狱）连岁不决後元二年望气者言长安狱中有天子气武帝遣使者分条中都官狱（中都官京师诸官府也。）系者轻重皆杀之内谒者令郭穰夜至郡邸狱廷尉监邴吉拒闭使者不纳曰：皇曾孙在他人亡辜死者犹不可况亲曾孙乎！相守至天明不得入穰还以闻因劾奏吉武帝亦悟曰：天使之也。因赦天下郡邸狱系者独赖吉得生。
後汉光武初为更始大司马狥河北时王郎移檄购光武光武趣驾南轩至饶阳晨夜兼行蒙犯霜雪天时寒面皆破裂至沱河候吏还曰：河水流澌无船不可济官属大惧光武令王霸往视之霸恐惊众欲。且前阻水还即诡曰：冰坚可渡官属皆喜光武笑曰：候吏果妄语也。遂前比至河河冰亦合乃令霸获渡（坚获度也。）未毕数骑而冰解光武谓霸曰：安吾众得济免者卿之力也。霸谢曰：此明公至德神灵之虽武王白鱼之应无以加此（今文尚《书》曰：武王度孟津白鱼跃入王舟）光武谓官属曰：王霸权以济事殆天瑞也。进至博城下乃惶惑不知所之有白衣老父在道旁指曰：努力信都郡为长安守去此八十里（信都郡今冀州也。）光武即驰赴之信都太守任光开门出迎。
魏太祖之讨张鲁鲁遣五官掾降弟卫横山筑阳平城以拒王师不得进鲁走巴中军粮尽太祖将还西曹掾东郡郭谌曰：不可鲁已降留使既未反卫虽不同携可攻县军深入以进必克退必不免太祖疑之夜有野麋数千突坏卫营军大惊夜高祚等误与卫众遇祚等多鸣鼓角会众卫惧以为大军见掩遂降晋宣帝为魏太傅勒兵从阙下趣武库当曹爽门人逼车住爽妻刘怖出至听事谓帐下守督曰：公在外今起兵如何督曰：夫人勿忧乃上门楼引弩注箭欲发将孙谦在後牵止之曰：天下事未可知如此者三帝遂得过去。
文帝为魏相国诸葛诞据寿春叛命筑垒围之初寿春每岁雨潦淮水溢尝掩城邑故帝之筑围也。诞笑曰：是故不攻而自败也。及大军之攻亢旱逾年城既陷是日大雨垒皆毁。
元帝为左将军从讨成都王颖荡阴之败也。叔父东安王繇以颖所害帝惧祸及将出奔其夜月正明而禁卫严警帝无繇得去甚窘迫有顷雾晦暝雷雨暴至徼者皆弛因得潜出颖先令诸关无得出贵人帝既至河阳为津吏所止从者宋典後来以鞭策马而笑曰：舍长官禁贵人汝亦被拘邪吏乃听过至雒阳迎太妃俱归国。
後魏孝文五岁受禅文明冯太后以帝聪圣後，或不利於冯氏将谋废帝乃於寒月单衣闭室绝食三日帝亦无恙。
唐高祖初为唐公大业十三年起义师於太原七月师次霍邑隋武牙郎将宋老生陈兵拒险义师不进屯兵於贾胡堡会霖雨积旬馈运不给高祖患之忽有白衣老父诣军门请见曰：予霍山神遣语大唐皇帝。若向霍邑当东南傍山取路八月雨止我当助尔破之高祖初哂之遣人东南视地果有微道高祖笑曰：此神不欺赵襄子岂当负吾邪八月己卯雨果霁高祖大悦以太牢祭霍山。
太宗初讨宋金刚贼徒日尝欲觇敌潜军远抄骑皆四散太宗与一甲士登丘而睡俄然贼兵四面合不知觉也。会有蛇逐鼠触甲士之面甲士惊起因见贼至遽白太宗而俱上马驰百馀步为贼所及发大羽箭射之殪其骁将贼骑乃退当时以为异焉。
贞观十九年征辽五月丙子师次临辽顿其夕辽水减二尺三军庆悦咸以为得天之助。
玄宗始三岁封楚王时则天因御高楼抱之眺望误坠於地左右失声奔下扶拥帝怡然无亏损之状则天甚奇之。
肃宗母杨太后方娠时玄宗为太平公主所忌密谓侍读张说曰：用事者不欲吾多息嗣恐祸及此妇人其如之何密令说怀去胎药而入太子於曲室躬自煮药醺然似寝梦神人覆鼎既寤如是者三太子异之告说说曰：天命也。无宜他虑及为皇太子天宝十四年安禄山反玄宗幸蜀留太子在後宣慰百姓贼师追至渭便桥已断渭水初涨。又无舟戢太子於水滨号令百姓愿从者三千馀人因而涉渡而南遇潼关散卒误以为贼与之战士多伤败收其馀复济渭而北太子过渭之後渭水之涨随马迹而高丈馀追者尽溺众心大喜以为圣感帝行至丰宁南见大河天堑之固欲整军北渡将诣丰宁忽大风飞沙砾数步之间不辨人马繇是回军东趣灵武风沙顿止天地廓清。
乾元三年正月甲申元帅奏於河阳陕东大破贼文武百官奉表称贺曰：伏见元帅行营露布伏承官军大破逆贼二千馀众兼烧浮桥栅垒等悉皆荡尽陕东大破凶徒斩及生擒甚众。又见中书门下称河阳桥顷因河陵冲突连舰偏斜昨一军吏夜间桥下闹见有神人云：我是毗沙门天王为国家正此桥柱及平明桥忽正。又胜州已北百姓数千人忽见兵马极众唤百姓索食其中有人云：我是张韩公及王忠嗣领此兵马为国讨贼不日当太平百姓陈祭讫须曳不见此皆圣德所感人神合符灵应昭然今古未有者臣闻圣人者与天地合德日月齐明神祗告休山川输贶虽五兵暂阻而七德肇伏惟乾元大圣先天文武孝感皇帝陛下眷德昭融文思光被道冲玄漠德同渊明三灵贡珍百神效职顷者凶徒未殄侵轶京师东郊不开尚稽大讨幽明增愤动植未康固得天祗获梁神兵启阵喧声夜发状。若构於鼋鼍灵契昭然威德清於蚊蚋三军尽睹百姓咸观此实止戈之先兆也。及师出交怀一戈而群凶涂地兵临分陕再战而馀孽殄歼擒元恶而诘彼凶残焚贼桥而断其归路莫不睹兵势以摄窜闻军声而畏威扑灭之期於斯见矣。此则天时人事断在目前睿神功致之度内皆经籍未载古今蔑闻者也。诏曰：朕为人父母时属艰虞东夏不康近郊多垒除妖扑燎戎马交驰父出夫行征徭未息蓬头汗甲今已累年忧我人斯寝兴诚切达精诚於天地委长策於庙堂宗社假灵王师克胜残逆穷搏聚而相持造舟横河树栅凭岸一鼓齐进应时歼荡陕东连捷吉语骤来平贼安人指期可待自古王者得神以兴城梁不假於人功士马或称於幽赞休徵斯在灵应不违凡百具寮相同庆慰。
敬宗宝历元年正月乙卯命中使张宗肇持绯衣赐长安县主簿郑翦翦时主役太清宫御院忽於院前西序见一白衣老人云：此下有井正值皇帝过路汝速实之不然罪在不测翦惶遽领役人视之其处已陷数尺发之则一古井宛然惊顾之际已失老人所在翦遂告功德使以闻帝归至宫宰臣及供奉官於焉舞蹈称贺时有诏命翰林学士韦处厚纪述以表其异。
後唐武皇初为河东节度使追黄巢至於曹州班师过汴汴帅朱温迎劳於封禅寺请帝休於府第乃以从官三百人及监军使陈景思馆於上原驿是夜张乐陈宴席汴帅自佐飨出珍币侑劝帝酒酣戏诸侍妓与汴帅握手叙破贼事以为乐汴帅素忌帝乃与其将杨彦洪密谋窃发彦洪於巷陌连车树栅以扼奔窜之路时从官者皆醉俄而伏兵窃发来攻传舍武皇方大醉噪声动地从官十馀人捍贼侍人郭景铢灭烛扶帝以茵幕裹之匿於床下以水洒面徐曰：汴帅谋害司空帝方张目而起引弓抗贼有顷烟火四合复大雨震电帝得从者薛铁山贺回鹘等数人而去雨大如注不辨人物随电光登尉氏门纟追城而出得还本营。
明宗初为邢州节度使从庄宗南伐次胡柳陂前军周德威为辎重所挠一军不利庄宗以中军战胜两军胜负相半而左驰右趣皆无部伍或号曰：晋王渡河而北矣。日晡晚帝与末帝相失军无所止河冰初解以无舟戢帝泣曰：吾儿安在吾主安归身世尽於斯矣。是夜大寒雪深盈尺兵士冻死者众河冰有复合处帝试践行可渡不旋踵而冰解继行者陷矣。是夜帝得渡宿先锋砦翼日庄宗遣内官访帝时已获土山之捷矣。军声复震。
晋高祖後唐应顺末自河东改镇常山承诏诣阙会少帝失位与数百骑欲奔邺夜与少帝相遇获嘉东遂俱入卫郡洎邮舍中时刘讳（即汉高祖也。）从行是夜侦知少帝伏甲欲与从臣谋害晋高祖诈屏人对语方坐於亭庑刘讳密遣御史石敢袖钅追立於後伏甲者俄起左右惊扰敢素有勇力拥晋高祖入一室以巨木塞门敢力当其锋寻死焉刘讳乃解所佩刀隔授晋高祖既出有数卒逐刘讳刘讳时无佩刀遇夜晦以在地苇炬未燃者奋而击之人谓其短兵也。遂败走帝乃匿身长垣下隔垣闻人相告云：石太尉已死矣。（即晋高祖也。）刘讳审其语则帝所亲骁将李洪信也。刘讳因讠而召之曰：石太尉无恙繇是坎垣求出其垣划然颓落有神助焉刘讳乃与洪信合众获晋高祖杀建谋者以少主授刺史王引贽晋高祖乃能脱难赴阙。
汉高祖即位初自晋赴雒次绛郡有司奏置顿厄口镇帝曰：地名稍恶安可宿之朕记此别有好路乃遣人导之果坦夷而至於闻喜县有从骑橐繇厄口者多争路堕於绝壑从臣叹曰：昔高皇帝避柏人之名其智。若神我帝恶厄口而入闻喜何千载之暗合邪。
周太祖初为汉侍卫马步军都指挥使乾中围李守贞於河中府攻城日大风帝祝於河神而风止及守贞将败帝梦河神告曰：勿攻击七月下旬上帝灭其族果如其言及北征至澶州驿乱军逼即登城楼令王峻慰谕之曰：河冰已解浮桥难立如何南济众亦忧之其夜西北风裂凝冻比昧旦津吏报冰坚可渡步骑践冰而行坚如铁石未午军人渡绝众谓之凌桥其日将夕津吏报曰：冰桥泮矣。
广顺二年五月亲征慕容彦超於兖州是月十三日至城下贼尚拒守十七日昼寐梦内养德儿引道士一人进书卷首云：车驾来月二日还京其下文字绝多不能尽记既寤以梦示宰臣。又四日而城拔六月二日离兖州是日大雨城下行营水深数尺其日晚至中都县太祖笑谓侍臣曰：今日。若不离城下则当为水潦所溺矣。
世宗显德元年三月亲征河东大败贼军初两军之未整也。风自东北起不便於王师及与贼军相遇风势斗回人情相悦。
