《传》曰：麟凤五灵王者之嘉瑞也。夫德之休明天降茂祉则必百神幽赞庶物效灵故有非人力之所能致而自至焉者先民有言曰：人主和德於上百姓和合於下则天下之和应矣。故嘉禾兴朱草生记曰：天不爱其道地不爱其宝盖珍符之应以应有德故王者重之是以书载归禾诗咏鸣凤芝房宝鼎升於乐府神雀露标为年纪皆所以发扬景贶光昭丕烈者也。然而洪覆在上其道玄远坤厚载物其德沉潜人灵歆乎！至和昆虫蒙乎！利泽非布於伟兆震乎！珍物。又安能发辉眷而觉悟黎蒸者哉！。
太昊伏羲氏受龙图画八卦有景龙之瑞。
炎帝神农氏致大火之瑞嘉禾生醴泉出。
黄帝轩辕氏有土德之瑞故号黄帝天下既定圣德光被群瑞毕臻有屈轶之草生於庭佞人入朝则草指之是以佞人不敢进有景之瑞有赤方气与青方气相连赤方中有两星青方中一星凡三星皆黄色以天晴明时见於摄提名曰：景星（一云：景星见形如半月可以夜作）黄帝黄服齐于中宫坐于玄扈雒水之上有凤凰集於东园或巢於阿阁或鸣於庭其雄自歌其雌自舞麒麟在囿神鸟来仪有大蝼如羊大寅如虹黄帝以土气胜遂以土德王五十年七月庚申天雾三日三夜昼昏黄帝问天老力牧容成曰：於公何如天老曰：臣闻之国安其主好文则凤凰居之国乱其主好武则凤凰去之今凤凰翔於东郊而乐之其鸣音中夷则与天相副以是观之天有严教以赐帝帝勿犯也。乃召史卜之龟燋史曰：臣不能占也。其问之圣人帝曰：已问天老力牧容成矣。史北面再拜曰：龟不违圣智故燋雾除游于雒水之上见大鱼杀五牲以醮之天乃甚雨七日十夜鱼流於海得图书焉龙图出河龟书出雒赤文篆字以授轩辕轩辕接万神於明庭今寒门谷口是也。又获宝鼎帝南巡狩至於东滨泽兽出能言达万物之情。
少昊金天氏登帝位有凤凰之瑞。
帝喾高辛氏代高阳氏王天下使鼓人拊鞞击钟凤凰鼓翼而舞。
帝尧在位七十年景星出翼凤凰在庭朱草生嘉禾秀露润醴泉出日月如合璧五星如连珠厨中自生肉其薄如箑摇动则风生食物寒而不臭名曰：箑脯。又有草夹阶而生月朔始生一荚月半而生十五荚十六日已後日落一荚及晦而尽月小则一荚焦而不落名曰：荚一曰历荚。
帝舜即位荚生於阶凤凰巢於庭击石拊石百兽率舞景星出房地出乘黄之马西王母献白环玉舜命禹平水土四海之内咸戴帝舜之功，於是禹乃兴九韶之乐致异物凤凰来翔天下明德自虞帝始夏禹即天子之位雒出龟书六十五字是为洪范此谓雒出书者也。禹南巡狩济江中流有二黄龙负舟舟人皆惧禹笑曰：吾受命於天屈力以养人生寄也。死命也。奚惧龙哉！龙，於是曳尾而逃禹卑宫室尽力沟洫百谷用成龙女降。
汤有神牵白狼衔钩而入商朝金德将盛银山自溢周武王即位天下归之周德既隆草木茂盛蒿堪为室因居蒿宫。
成王时周公旦摄政七年制礼作乐祥乌凤凰见荚生乃与成王观於河雒沈璧礼毕王退俟至于日昧荣光并出黄河清庆至青龙临坛衔玄甲之图坐之而去礼于雒亦如之玄龟青龙苍兕至于坛背甲刻书赤文成字周公援笔以世文写之书成文消龟堕甲而去其言自周讫于秦汉盛衰之符麒麟游苑凤凰翔庭成王援琴而歌曰：凤凰翔兮於紫庭余何德兮以感灵赖先王兮恩泽深于胥乐兮民以宁周公东征诸侯咸服宗周天降祉福唐叔得禾异亩同颖（一作穗颖即穗也。）献之成王成王命唐叔以饣鬼周公於东土作归禾周公既受命禾旅天子之命作嘉禾（《後魏书》灵徵志曰：成王时治政太平黑狐见）。
穆王征西戎得四白狼白鹿。
汉文帝十五年春黄龙见於成纪。又日中有王字景帝时会稽人朱仲献三寸四寸珠（明月珠王者不杀鳞介之物则出）。
武帝元狩元年十月郊雍获一角兽。若麃然（麃鹿属也。形似獐牛尾一角）有司曰：陛下肃祗郊祀上帝报享锡一角兽盖麟云：，於是以荐五加一牛以燎赐诸侯白金以风符应合於天也。
元鼎元年汾阴巫锦（锦巫名）为民祠魏隹后土营旁（魏故魏国也。汾隹本魏地之境故云：魏睢也。营谓祠之兆域也。）见地如钩状掊视得鼎（掊谓手把土也。）鼎大异於众鼎文缕无款识（款刻也。识记也。）怪之言吏吏告河东太守胜胜以闻天子使验问巫得鼎无奸诈乃以礼祠迎鼎至泉从上行荐之（以鼎从行泉将荐之天）至中山宴温有黄焉（三辅谓日晴霁为宴宴而温乃有黄故为异也。中读曰仲即今阳之中山也。下合兹中山亦同也。）有鹿过帝自射之因之以祭云：至长安公卿大夫皆议尊宝鼎天子曰：间者河溢岁数不登故巡祭后土祈为百姓育今年丰未报鼎曷为出哉！（美也。稼穑美也。未报者获年丰而未赛也。一曰虽祈而未获年丰之报也。张敞引此诏文云：兼失报兼者少也。）有司皆言闻昔泰帝兴神鼎一（泰帝者即太昊伏羲氏也。）一者一统天地万物所系象也。黄帝作宝鼎三象天地人禹收九牧之金（九牧九州之牧也。）铸九鼎象九州皆尝觞享上帝鬼神（以享祀上帝也。觞享者一也。觞享鬻而祀也。韩诗采曰：予以觞之惟及釜）其空足曰：鬲（足中空不实者名之曰：鬲也。）以象三德（三德一曰正直二曰刚克三曰柔克事见《周书》洪范）飨承天（福也。）夏德衰鼎迁于殷殷德衰鼎迁于周周德衰鼎迁於秦秦德衰宋之社亡鼎乃沦胥而不见周颂曰：自堂徂基自羊徂牛鼐鼎及不吴不敖胡考之休（周丝衣之诗基门塾之基鼎绝大者谓之鼐圆上谓之吴譁也。考寿也。休美也。言报祭祀者或升堂室或升门垫视牛羊之牲及举大小之鼎告其致神降之福故获寿考之美曰：何寿之美者叹之言也。）今鼎至泉以光润龙变承休无疆合兹中山有黄白降（言鼎至廿泉之後光润变见。若龙之神能幽明能小大乘此休福无穷竟也。有黄白降与初至中山黄之瑞相合也。）盖。若兽之为符（言泉之。又。若兽形以为符瑞也。）路弓乘矢集获坛下（路大也。四矢曰：乘。又於坛下获弓矢之应）报祀大享惟受命而帝者心知其意而合德焉（高祖受命知之宜见鼎於其庙也。合德谓与天合德）鼎宜视宗祢庙臧於帝庭以合明应（视读曰示宗谓先帝有德可尊者也。祢父庙也。帝庭泉天子之庭）制曰：可时。又有芝草生泉殿房中天子为塞河兴通天台。若有光云：（为塞河及造通天台而有神光之应欲赦天下也。）乃下诏甘泉房中生芝九茎赦天下毋令复作。
元封二年六月诏曰：泉宫内中产芝九茎连叶上帝愽临不异下房（言天广临不以下房为幽侧而隔异之赐以此芝）赐朕弘休其赦天下赐阳都百户牛酒作芝房之歌。
四年三月祠后土诏曰：朕躬祭后土地祗见光集于灵坛一夜三烛（烛谓也。）幸中都宫殿上见光其赦汾阴夏阳中都死罪以下。
六年三月诏曰：朕礼首山昆田出珍物化或为黄金祭后土神光三烛其赦汾阴殊死以下。
太初三年二月行幸东海获赤雁。
後元元年二月诏曰：朕郊见上帝巡守北边见群鹤留止以不罗罔靡所获献（时春也。非用罔罗时故无所获也。）荐于泰光景并见其赦天下。
昭帝始元元年二月黄鹄下建章宫太液池中（黄鹄大鸟举千里者）公卿上寿。
三年十月凤凰集东海遣使者祠其处（三年中凤凰北下东海海西乐乡）。
宣帝本始元年五月凤凰集胶东千乘。
二年六月尊孝武庙为世宗告祠世宗庙日有白鹤集後庭以立世宗庙告祠孝昭寝有雁五色集殿前西河筑世宗庙神光兴於殿旁有鸟如白鹤前赤後青神光。又兴於房中如烛状广川国世宗庙殿上有钟音房户大开夜有光殿上尽明。
四年五月凤凰集北海安丘淳于（二县皆属北海）。
地节二年四月凤凰集鲁郡群乌从之。
元康元年三月以凤凰集泰山陈留露降未央宫赦天下徒。
四年三月神爵五彩以万数集长乐未央北宫高寝泉泰殿中及上林苑。
神爵元年三月幸河东祠后土有神爵集诏曰：乃元康四年嘉玄稷降于郡国（玄稷黑粟也。）神爵仍集金芝九茎产于函德殿铜池中（函德殿名也。铜池承霤也。以铜为之）九真献奇兽（驹形鳞色牛角仁而爱人）南郡获白虎威凤为宝朕之不明震于珍物饬躬斋精祈为百姓东济太河天气清净神鱼舞河幸万岁宫神爵翔集（汾阴有万岁宫）其以五年为神爵元年。
二年正月乙丑凤凰神爵露降集京师群鸟从以万数。
四年二月诏曰：乃者凤凰露降集京师嘉瑞并见修兴泰山五帝后土之祠祈为百姓蒙祉福鸾凤万举飞览翱翔集止於旁斋戒之暮神光显著荐鬯之夕神光交错或见于天或登于地或从四方来集于坛上帝嘉乡海内承福其赦天下十月凤凰十一集杜陵十二月凤凰集上林。
五凤三年三月行幸河东祠后土诏曰：朕饬躬斋戒郊上帝祠后土神光并见或兴于谷烛斋宫十有馀刻露降神爵集鸾凤。又集长乐宫东阙中树上（门外阙树行马之里树也。）飞下止地文章五色留十馀刻吏民并观其赦殊死以下。
露元年四月黄龙见新丰。
二年正月诏曰：乃者凤凰露降集黄龙登兴醴泉滂流枯槁荣茂神光并见咸受祯祥其赦天下。
三年二月凤凰集新蔡群鸟四面行列皆向凤凰立以万数。
黄龙元年二月黄龙见广汉郡。
成帝鸿嘉元年冬黄龙见真定。
永始二年二月龙见於东莱。
四年正月行幸泉郊泰神光降集紫殿。
元延四年三月露降京师。
平帝元始元年正月越裳重译献白雉一黑雉二。
後汉光武建武二年野谷旅生麻菽尤盛野蚕成茧於山阜人收其利焉（先是王莽末天下旱蝗黄金一斤易米一斛）。
十二年夏露降南行唐（县名属常山郡）六月黄龙见东阿（今济州县）。
十三年九月南越献白兔白雉。
十七年十月有五凤凰见於颍川之郏县（郊今郏城县也。东观记曰：凤高八尺五彩群鸟并从行列盖地数顷停一十七日）。
中元元年五月京师醴泉涌出饮之者痼疾皆愈惟眇蹇者不瘳。又有赤草生於水崖（赤草朱草也。朱草日生一叶至十五日以後日落一叶周而复始）郡国频上露群臣奏言地祗灵应而朱草萌生孝宣帝每有嘉瑞取以改元神爵五凤露黄龙列为年纪盖以感致神祗表彰德信是以化致平称为中兴今天下清宁灵物仍降陛下情存损挹推而不居，岂可使祥符显庆没而无闻宜令太史撰集以传来世帝不纳尝自谦无德每郡国所上取抑而不宣故史官罕得记焉。
明帝永平六年二月王雒山出宝鼎（雒或作雄）庐江太守献之四月甲子诏曰：昔禹收九牧之金铸鼎以象物使人知神奸不逢恶气（夏禹之时令远方图画山川奇异之物使九州之牧贡金铸鼎以象之令人知鬼神百物之形状而备之故人入山林川泽魑魅魍魉莫能逢之恶气谓魍魉之类事见《左传》）遭德则兴迁於商周周德既衰鼎乃沦亡（《史记》曰：周鼎亡入泗水中秦始皇过彭城欲出周鼎於泗水使千人没水求之不得）祥瑞之降以应有德方今政化多僻何以致兹《易》曰：鼎象三公（《易》曰：鼎折足覆公饣束）岂公卿奉职得其理邪太常其以礻勺祭之日（礼记曰：夏祭周以礻勺薄也。夏物未成祭尚薄）陈鼎於庙以备器用。
十一年氵巢湖出黄金庐江太守以献（氵巢湖湖名今在庐州合肥县东南）时麒麟白雉醴泉嘉禾所在出焉。
十七年正月露降於陵是岁露仍降树枝内附芝草生殿前神雀五色翔集京师。
章帝建初四年露降泉陵洮阳二县（二县属零陵郡）。
五年零陵献芝草有八黄龙见於泉陵（见零陵泉陵湘水中相与戏其二火如马有角六枚火如驹无角）。
七年十月幸槐里岐山得铜器形似酒献之。又获白鹿於临平观。
元和二年二月丙辰东巡狩己未凤凰集肥城（县今属太山郡）辛未幸太山柴告岱宗有黄鹄三十从西南来经祠坛上东北过於宫屋翱翔升降五月诏曰：乃者凤凰黄龙鸾鸟比集七郡或一郡再见及白乌神雀露屡臻祖宗旧事或班恩施其赐天下吏爵人三级九月诏曰：凤凰黄龙所见亭部无出二年租赋（凤凰见肥城句窳亭槐树上《古今注》曰：黄龙见雒阳元延亭部）。
三年正月车驾北巡以太牢祠北岳山见黄白气有神鱼跃出十数。
章和元年七月诏曰：乃者凤凰仍集麒麟并臻露宵降嘉滋生芝草之类岁月不绝今改元和四年为章和元年自元和二年以来至章和元年凡三年麒麟五十一凤凰百三十九黄龙四十四青龙白龙神乌神马白虎二十九白燕白兔赤乌三足乌白雀九尾狐木连理嘉禾华平朱草芝英白雉并见郡国帝在位十三年郡国所上符瑞合於图书者数百千所。
和帝时前後符瑞八十一所自称德薄皆抑而不宣安帝元初三年正月东平陆（兖州县名）上言木连理三月东平陆有瓜异处共生八瓜同蒂。
延光元年八月九真言黄龙见无功（无功县属九真郡）。
二年六月九真言嘉禾生（百五十六本七百六十八穗）。
三年二月济南上言凤凰集台县丞霍收舍树（台县属济南郡故城在济州平陵县北）四月沛国言露降丰县六月扶风言白鹿见雍七月冯翊言白鹿见露降颖阳衙颖川上言木连理白鹿麒麟见阳翟八月颖川上言麒麟一白虎二见阳翟九月济南上言黄龙见济南历城十月新丰上言凤集西界亭十二月琅琊言黄龙见琅琊诸县（诸县名）。
四年正月东郡言黄龙二麒麟一见濮阳。
桓帝建和元年二月黄龙见沛国谯五月芝草生中黄藏府（中黄藏府中藏币帛金银诸货物也。）。
二年四月嘉禾生大司农帑藏七月河东言木连理。又有嘉两体共蒂。
元嘉元年四月白乌见梁国十一月凤凰见济阴。
二年八月济阴言黄龙见句阳金城言黄龙见允街永兴元年二月张掖言白鹿见。
二年四月光禄府吏舍夜壁下有青气得玉钩各一钩长七寸三分周五寸四分身中皆雕镂。
永寿元年四月白鸟见齐国。
延熹二年四月上郡言露降。
九年四月济阴东郡济北平原河水清。
永康元年八月魏郡言嘉禾生露降巴郡言黄龙见十一月西河言白兔见（一云白雉）。
灵帝熹平五年沛国言黄龙见谯。
光和四年二月郡国献芝英草七月河南言凤凰见新城群鸟随之。
魏文帝黄初元年十一月受汉禅柴於繁阳有黄鸟衔丹书集於尚书台，於是改元为黄初是月九尾狐见甄城。又见谯郡国十九言白鹿及白麋见郡国三十七言露降郡国三言嘉禾生郡国十九言白雀见郡国十九言白鸠见郡国二言木连理朱草生文昌殿侧郡国二言醴泉出神龟出於灵池镬中生赤鱼四月冬露降芳林园。
明帝太和元年四月雒邑初营文昭甄后庙握地得玉玺方一寸九分其文曰：天子羡思慈亲明帝为之改容以太牢告庙。
景初元年正月荏县言黄龙见。
高贵乡公露元年五月邺及上谷并言露降，於是改元。
陈留王咸熙元年安弥福禄县各言嘉禾生。
二年二月朐忍县获灵龟以献四月南深泽县言露降。
晋武帝泰始元年十二月凤凰六青龙三麒麟各一见于郡国黄龙见雒滨白龙二见太原郡木连理生辽东方域白虎见河南阳翟。又见弦农陆浑。
二年正月白虎见辽东乐浪。又见天水西六月嘉柰一蒂十实生酒泉八月木连理生河南成皋是年凤凰六青龙十黄龙九麒麟各一见于郡国。
三年正月白龙二见于弦农四月张掖太守焦胜上言氐池县大柳谷口见有玄石一所白画成文实大晋之休祥图之以献诏以制币告于太庙藏之天府五年正月青龙二见荥阳二月白龙二见於赵国五月凤凰见於赵国七月白兔见北海即墨长获以献六年四月白龙二见于东莞。
七年六月东宫玄圃池芙蓉二花共蒂皇太子以献八年正月木连理生东平范阳五月白鸠二集太庙南门议郎董胄获以献是月木连理生东平寿张十月木连理生建宁白鹿见扶风雍州刺史严询获以献是月泸水胡王彭讠献嘉禾。
十年四月露降西河离石。
咸宁元年正月木连理生汝阴南顿四月白獐见琅琊赵王伦获以献是月露降张掖白雉见安丰松阳五月露降清河绎幕九月露降太原晋阳十二月白雉白雀见梁国睢阳梁王彤获以献。
二年四月木连理生清河五月露降玄菟郡治六月木连理生燕国十月黄龙二见於汉嘉灵关白兔二见河南阳翟阳翟令华衍获以献十一月白龙二见於梁国。
三年二月白虎见沛国七月白獐见魏郡是月木连理生始平十一月白雉见渤海饶安相阮温获以献。
四年六月白兔见天水八月木连理生陈留长垣。
五年二月白麟见於平原鬲县六月露降巴郡南充国七月白鸟见参南隰太守获以献九月麒麟见河南阳城十一月青龙见京兆霸城是年木连理生义阳。又生乐安临济。
太康元年正月木连理生涪陵永平三月白鹿见零陵泉陵四月木连理生顿丘是月白麟见於顿丘五月白鹿见天水西县太守刘辛获以献。又白鸟见襄城木连理二生济阴乘氏沛国七月白鹿见零陵零陵令蒋微获以献是月木连理生冯翊粟邑八月白鹿见永昌南平。又白龙三见于永昌九月白雉见中山。
二年正月木连理生荥阳密六月白雀二见河内太守阮亻品获以献是月白雀二见河南河南尹向雄获以献七月白鸠见太仆寺八月白兔见彭城十月白兔见赵国平乡赵王伦获以献是月木连理十三生南安道。
三年四月木连理生琅琊闰四月白龙二见于济南历城六月嘉瓜异体同蒂生河南雒阳辅国大将军王园是月木连理生广陵海西八月白獐见梁国梁相解隆获以献。
四年正月木连理生冯翊临晋蜀郡成都七月白虎见建平十一月白兔见北地富平十二月嘉禾生扶风雍是月白鸠见安定临泾是月木连理生扶风。
五年｛正月青龙二见於武库井中｝三月露降东宫七月嘉禾生豫章南昌九月白獐见义阳。
六年八月白龙见于京兆阴。
七年三月木连理生河南新安四月露降京兆杜陵五月白獐见汲郡是月露降魏郡邺六月木连理生南乡范阳七月白雀见豫章。
八年闰三月嘉禾生东夷校尉国四月木连理生庐陵东昌八月白雀见河南雒阳九月嘉禾生东莱掖是月木连理生东莱卢乡十二月白兔见陈留酸枣关内侯成公忠获以献。
九年九月木连理生陈留浚仪十二月青龙黄龙各一见于鲁国。
十年五月白兔见京兆长安是月白雀见宣光北门华林园令孙邵获以献六月嘉麦生扶风郡一茎四穗是岁收三倍十月白虎见犍为十一月木连理生鄱阳枭阝乡是年白鸠见河南城。
太熙元年二月木连理生河南梁。
惠帝元康元年四月白乌见河南城皋县令刘机获以献五月白乌见梁国睢阳是月木连理三生成都临邛七月白燕二见酒泉福禄太守索靖以闻是月白乌见陈留获以献是月梁国内史任式上言武平界有柞栎二树合为一体连九月白鹿见交武宁四年五月露降乐陵郡十月白兔见鄱阳。
七年三月成皋县狱有龙升天。
愍帝建兴元年六月露降西平县八月嘉禾生襄平县一茎十穗。
二年三月木连理生朱提是月木连理生益州双柏六月木连理生襄平是月嘉禾生平州治三实同蒂九月麒麟见襄平刺史崔毖以闻十月大将军刘琨掘地得玉玺使参军郎硕奉之归于京师。
三年四月赤雀见平州府仓七月嘉禾生襄平异体同蒂八月露降新昌县十一月白雉见襄平。
元帝建武元年三月丹阳江宁民虞由垦土得白玉麒麟神玺一纽文曰：长寿万年四月尚书仆射刁协献白雀五月白鹿见高山县六月露降寿春闰六月木连理生高山县八月木连理生汝阴十一月木连理生武昌是月木连理生汝阴太守以闻。
大兴元年正月麒麟见豫章七月木连理生武昌。
三年正月白鹿二见豫章四月露降琅琊费是月。
白鹿见晋陵延陵十一月木连理生零陵。
永昌元年九月白鹿见江乘县。
二年正月赤乌见暨阳。
明帝太宁二年正月巴郡言露降十一月白乌见京都。
三年三月白乌见吴郡海虞获以献群官毕贺。
成帝咸和元年十月辛卯宣城春县山岸摧获石鼎重二斤受斛馀。
四年四月露降武昌郡阁前柳树太守以闻五月白鹿见零陵洮阳获以献七月长沙郡逻吏黄光於南郡道遇白鹿驱之不去直来就光追寻光三百馀步光远抱取遣吏李坚奉献。
六年三月露降宁州城内北园桃榛树刺史以闻是年镇西将军庾亮献嘉橘一蒂十二实。
七年四月露降京邑扬州刺史王导以闻。
八年四月露降庐江襄安县蒋胃家。又降宣城宛陵县之须里五月麒麟驺虞见辽东白虎见新昌县是月木连理生昌黎。
九年四月露降吴国钱塘县石乡康巷之柳树五月白鹿见吴国吴县白鸢见吴国钱塘内史虞潭以献八月白鹿见长沙临湘十二月露降建平陵。又降武平陵。
咸康元年四月露降西堂桃树。
二年三月露降郁林城内四月露降西堂。又降尚书都堂桃树。又降会稽永兴山阴及吴兴武昌七月白鹿见豫章望蔡太守桓景获以献。
三年三月木连理生平州世子府治故园中四月露降殿後桃李树五月露降义兴县阳羡里柞树东西十四步南北十五步。
五年豫章南昌民掘地得铜钟四枚太守褚裒以献七年四月露降彭城王第内众官毕贺十二月吴国内史王恬上言木连理生吴县沙里。
八年九月庐江春县留夜见门内有光取得玉鼎一枚外围四寸豫州刺史以献。
穆帝永和元年二月春民得金券一枚长五寸状如铁券明年桓温平蜀三月庐江太守永上言於春城北见水岸边有紫赤光取得金状如印遣主簿李迈表送是月露降庐江郡内桃李树太守永以闻八月有白獐见吴国吴县西界包山获以献。
五年二月临江太守蓝田侯述言郡界木连理十一月太常刘邵上崇平陵令王昂即日奉行陵内露降于玄宫前殿十二月露降丹阳湖熟县西界刘敖墓松树县令王恬以闻众官毕贺。
八年十二月白獐见丹阳永世永世令徐该获以献十二年九月白鹿见鄱阳太守王耆之获以献十一月白獐见梁郡梁郡太守刘遂获以献。
升平三年十二月北中郎将郄昙献白兔。
四年二月凤凰将九雏见于丰城十一月凤凰复见丰城众鸟随之。
五年二月南掖门有马足陷地得铜钟一枚四月凤凰见於沔北。
海西公太和元年四月阳谷献白兔。
简文帝咸安二年正月露降随郡聂阳县界桑木沾凝十馀里中三月驺虞见豫章。
孝武帝康宁三年六月江宁县建兴里侨民李康家有树异本连理。
太元三年七月乙酉老人星见南方。
十年七月丁巳老人星见。
十一年四月琅琊费有榆木异根连理相去四尺九寸八月白乌集江州寺庭群乌翔卫。
十二年八月露降宁州界内刺史费统以闻。
十四年六月宁州刺史费统上言所统晋宁之滇池县旧有河水周回二百馀里有神马二疋一白一黑出於河中去岸百步县民董聪见之十一月白虎见豫章郡。
十五年三月白兔见淮南寿阳闰月露降永平陵十六年三月白鹿见豫章望蔡获以献十一月露降句阳县是月白雀见南海增城县民吴北屋。
十七年二月露降南海番禺县阳。
十八年五月白鹿见江乘江乘令田熙之获以献十月临川东兴令惠欣之言县东南溪旁有白银树芳灵树李树并连理。
十九年正月华林园延贤堂西北李树连理二月行巩令刘启期行温令赵邳并言白虎频见。
二十年九月白鹿见巴陵清水山荆州刺史殷仲堪以献。
二十一年正月木连理生南康宁都县社後五月白乌见吴国获以献。
安帝隆安二年十月新野言驺虞见。
二年武陵临沅献安石榴一蒂六实十一月木连理生汝阳太守垣苗以闻。
五年十一月襄阳言驺虞见于新野白雀见宜都是月白鹿见长沙白獐见荆州刺史桓玄以闻。
元兴元年正月木连理生泰山武阳。
二年十月露降武昌王成基家竹。
三年三月露降丹徒四月露降兰台六月白雀见豫章新涂获以献。
义熙元年南康雩都高山有金鸡青黄色飞集岩间。
二年四月无锡寿阳并献白兔。
七年五月白雉见豫章南昌。
十二年六月左卫兵陈阳於东府前淮水中得玉玺一枚。
