唐高祖武德元年五月陇州献嘉麦六月虞州献嘉麦一茎六穗七月京师庆见八月永州献嘉禾异亩同颖九月益州上言景见十一月蓝田玉山南岭有树连理十二月麟州献芝草一株紫茎黄盖是年新丰鹦鹉谷水清代传云：此水清天下平开皇之初暂清寻浊至是复清。
二年正月宁州献白雉壬子麟州献白鹿二月涪州上言李树连理闰二月沁州上言庆见。又渝州言甘露降三月安昌县言太行山圣人崖响云：唐国兴治万年四月有献李树连理盘屈如龙六月泽州言驺虞见七月益州献嘉禾一茎六穗九月合州言庆见。又梓州言景见十月河州言庆见。
三年二月鄯州言一角兽见鹿身五色牛尾马蹄三月露降於华阴。又露降於御史台五月郇州献瑞石有文曰：天下万年七月灵州言白龙见商州言白狼见鄯州言麟见。
四年二月白狐见玄武门绵州言露降肃州献嘉禾一茎五颖四月庆州言庆见六月方州言庆见益州献芝草如人状亳州上言《老子》庙枯树生枝叶。
五年正月代州言庆见丰州言驺虞见梁州言野蚕成茧百姓得而用之。
六年西沙州言露降弥漫一十五里益州言庆见管州言麟见。
七年陕州获白石玺一纽章与传国玺同仁州言驺虞见长安古城监渠水生蓝色红白而味状如方印辽州获玄兔万年县言甘露降九月丹州言河水清。
八年四月赤雀巢於殿门宴五品以上上颂者十馀人极欢而罢连州言甘露遍於城郭。
九年正月西韩州献芝草异茎同盖二月蒲州言河水清四月甘露降於中华殿之桐树凝泫如冰霰以示群臣六月於纳义门获白雀一己卯雅州泾阳县生嘉禾异亩同颖是月益州献白鹿陕州言白狼见七月幽州庆见海州言凤凰见於城上群鸟数百随之东北飞向苍梧山徐州言庆见。
太宗以武德九年八月即位是月丙午宋州言庆见辛未秦州景见州言凤凰见九月雒州赤雀见秦州言庆见乙未定州言景见莒州言凤凰二见群鸟随之其声。若八音之奏辛酉利州言庆见壬戌林州献祯石隐起成文曰：圣主某大吉子孙五千岁素质玄字篆隶相参西麟州言麟见十月沂州言驺虞见十二月郑州言玄狐见。
贞观元年闰三月甘露降於长安县五月豫州言白狼见十月和州言鸾见。
二年三月宜州言白狼见六月长安县献嘉禾戊戌郭州言白狼见九月甘州献白马朱鬣十月安州言驺虞见。
三年四月甘露降於雍州五月癸亥龙见玉女泉乙丑幽州言麟见七月宣州言甘露降壬子申州言木连理十二月潞州献嘉禾。
四年三月赤雀见於万年县。
五年二月州庆见四月甘露降於万年县。
六年四月楚州言驺虞见癸卯醴泉出丹霄殿之西命公卿以上示之因置酒於侧赐帛各有差。
七年二月醴泉涌出於绵州之香溪痼疾者饮之多愈。
八年四月沂州言白鹿见。
九年闰四月衡州言驺虞见五月万年县获白雀戊申和州言棠树连理十月黎州言凤凰见十一月瀛州献白狼十二月京师苍乌见扬州献白雀是月获麟於德州。
十年二月白鹿见於九成宫之冷泉谷三月襄州言驺虞见八月雒州言凤凰见。
十一年五月麟见京师之後苑九月醴泉出痼疾者服之皆愈。
十二年六月滁州言野蚕食槲菜成茧大如柰凡六千五百七十硕九月楚州野蚕成茧遍於山谷濠州庐州献野茧十月隰州言青龙见营州献玄狐。
十三年正月济州献白鹿三月吉辰厩产白马朱騌八月幽州献嘉禾一茎九穗。
十四年二月陕州言河水变清司空无忌等诣阙上。表曰：臣闻昆仑载极道玄液以周天积石流源委苍波而括地俯作神州之纪仰膺上帝之官水德灵长斯其谓矣。故能道符千戴位长百川瑞马开图发荣光於远代应龙辟壤致宅土於遐年自此以还寂寥难俟天之祚圣复在於兹伏惟皇帝陛下则哲承基穷神阐化功绵外德耀瀛表文教蔚乎！三五至道格乎！地天是以祯凝薮泽庆溢风烟丹井辉奇青丘表异嘉苗合颖入丰膳以鸣钟天驷摄播颂声於缀兆西鹣南雉之贵日至月书连珠涌醴之徵飞雾集宜其展事嬴里仰告成功出豫介丘方腾茂实犹。且宵衣旰食。若有追而不逮对越嘉祉乃固辞而弗居遂使万土韬华三神鞅望西皇伫诏申以德水之祥东岳希封勖以清河之贶伏见陕州刺史房仁裕状称所管界内二百馀里正月元日黄河载清谨案《易乾凿度》曰：圣人受命河水清京房飞候曰：河水清天下太平繇是纳渭含泾混流同洁凌门泑泽别派俱清马颊驰波详观。若镜龙门激箭回眺飞空拍天之典焕然冯夷之都可见千寻郎彻俯映玄珠一曲澄鲜遥观紫贝尽河宗之奥秘洞水府之仙灵，岂非天鉴详明不爱其道神心昭著有感斯通何幽显合符人祗交际理均形见。若斯之效欤臣等沐道醉心观洋骇目披图逖听旷古无闻实庆生涯亲承旦暮诏答曰：嘉瑞爰降必资至德大河效祉为希世顾惟寡昧但增惭惕乃天地表祥宗社垂欲使四海隆平八荒礻是福王公卿士内外庶僚宜勉修正道以副灵贶焉三月秦州言河清七月白龙见於富平九月杭州言青龙见。
十五年二月开州言白龙见三月肃州言所部川原遍生芝草四月庆州言驺虞见冀州献白狼五月癸未庐山府献白鹿乙酉安礼门御榻产芝草五茎六月滁州言青龙见庚子商州言庆见七月洪州献玄沧州言青龙见丁亥灵州言景见八月嘉州抚州各言庆见衡州言白鹿见九月沧州言龙见十一月幽州言五色见。
十六年正月宣州言庆见七月朔州言白龙见温州各言景见八月申州献白雉九月金州言青龙见十月滑州献白狼十一月箕州言景见湖州言庆见十二月宋州言青龙见。
十七年三月杭州言木连理二十四株有植黎二木合为一体有雄雉飞集东宫显德殿前太宗问群臣曰：顷来频有雉集是何祥也。谏议大夫褚遂良曰：昔秦文时有童子化为雉雌者鸣於陈仓雄者鸣於南阳童子言曰：得雄者王得雌者霸文公遂以为宝鸡祠汉光武得雄遂起南阳而有四海陛下旧封秦王故雄雉见於秦地既古来将为祥贶所以彰表明德太宗曰：立身之道不可无学遂良所对深为可重五月雍州献三足乌己未湖州言甘露降润州言庆见华平出於玄武门之池怀州献白狼湖州言庆见闰六月柳州言庆见丹州献白鹿七月州言景见辛卯常州言青龙见八月凉州言昌松县鸿池谷有石青质白章为文曰：高皇海出多子李九王八千太平天子李世民王千年太子李治书燕山人士乐大国主尚汪谔奖文仁道千古天王五王六王七王十王凤毛才子七佛八菩萨及上果佛佛田天子文武贞观昌大圣延四方上下万里忠者仙戈八为善。
九月魏州言庆见皇太子寝室产紫芝二十四茎并为龙兴凤翥之形十一月并永滁州景见郑州河水清怀州河水清永州言庆见廓州献白狐。
十八年正月嘉州言青龙见台州言甘露降州言庆见四月豫州言白龙见五月郓州献白狼六月辛亥郑王府献白狐瀛州言庆见七月会州言青龙见朗州言青龙见壬午滁州言景见八月商宋兰邓雒五州言景见曹雒二州言景见赵州献白鹿九月汝州言青龙见十月潞州言庆见山南献木连理交错玲珑有同罗目一丈之馀并枝者二十馀所十一月湖州言庆见。
十九年二月岳州献毛龟二滁州言驺虞见十月老人星见十一月费州言庆见渠州言青龙见。
二十年正月汝州言甘露降二月潮州言庆见戊午许州获白狼二月德州言景见郓州言一角兽见丙戌冀州景见四月房州言赤雀见五月襄州言庆见丙申泽州言甘露降七月安州言白龙及庆见州言景见八月老人星见九月泽州言白鹿见十月亳州言甘露降十一月雍州言甘树一株有十八处连理李树生芝英赤紫茎光色鲜丽陕州言青石理成文曰：李君王三字汾州言青龙白龙见白龙吐物初在空中有光如火至地陷入二尺掘之则玄金之形团斜广高六七寸叠州言五色见兖州言青龙见。
二十一年四月兖州鸾见易州言庆见六月始州言景见淄州言凤凰见壬申亳宋二州各言庆见白龙见於郓州怀荆二州言景见辛酉赵州言庆见七月怀襄同凤泸宋亳蓬绥等州言庆见郓州言白龙见八月绥州言庆见九月崖州言白龙见岷州言庆见老人星见开州言景见十月南代州驺虞见戊戌绥州言景见。
二十二年正月玉华宫李树连理隔阔合枝二月怀州河水清原州言景见六月洮州言白龙见循州言景见七月襄州言庆屡见定襄都督府言庆见八月昭州洪州言庆见九月晋州言庆见巴州沂州皆言庆见遂州涪水中获古鼎受五石三＜豆斗＞旁有铭刻取初风雨晦冥响。若洪钟十二月绛绵代潞四州并言庆见闰十二月郎州言庆见二十二年三月代州言庆见四月壬申灵州言河水清。
高宗永徽五年六月济州言黄河清一十六里皎然澄彻是岁大稔雒州米斛至两钱半粳米斗至十一文。
显庆元年二月岐州献一角兽五月岐州五龙见於皇后泉。
龙朔元年二月益绵等五州皆言龙见（，於是改元）六月兖州青龙三十九见。
三年十二月诏以绛州麟见於介山含元殿前琅台阁内并睹麟趾改来年正月为麟德元年在京及雍州诸县见系囚徒各降一等杖罪以下并免之。
上元三年十一月陈州上言凤凰见宛丘县。
睿宗唐隆元年六月甲辰即位大赦天下是日庆见於东方丙午扬州上言庆白雉见七月己巳册玄宗为皇太子是日有景之庆改元为景元年景二年六月雒州上言两岐麦八月以高祖旧宅有柿树天授中已经枯死至是重生因而大赦天下十月宁州嘉禾异亩同颖江州上言神泉涌十二月光州上言李树连理。
三年正月有事於南郊是日佳气四塞。
太极元年五月戊寅睿宗有事於北郊是日东南有紫气扶日上。
延和元年六月凉州上言赤雀见。
玄宗先天二年八月江州献灵龟六眸腹下有玄文象卦文怀州上言有嘉禾四穗十月有事於太庙是日庆见。
开元元年十二月有麟见於峡州远安县之鬼谷仙洞。
二年正月丙寅凉州献朱騌尾白马庚午原州献肉角羊八月太子宾客薛谦光献东都九鼎铭其豫州鼎铭武后所制文曰：羲农首出轩昊膺期唐虞继踵汤禹乘时天下光宅域内雍熙上玄降祉方建隆基宰相姚崇卢怀慎等奏曰：圣人启运休兆必彰故化马为龙预流谣颂秀为天子早著｛宀具｝符臣等今见薛谦光所献东都鼎铭大圣天后所制其文云：上玄降祉方建隆基豫州处天地之中所以远包四海铭文独圣后所制固必先感二仪灵庆昭彰旷绝今古臣等忝陪近侍喜迈常情请宣付史官并颁示内外许之。
七年闰七月虢州奏阌乡县桃林乡醴泉涌出扬州奏扬子县一角兽见八月老人星见其色黄明而大八年正月甘露降五月德州奏平原县麦一茎两岐分秀八月老人星见十二月隰州庆见璧州甘露降齐州嘉禾生鄂州芝草生徐州获白野鸡岐州获白燕进之。
九年二月汝州奏鲁山县之尧山有白鹊见於许昌县之唐祠掘地得古铜上。又隐起双鲤篆书文曰：宜子孙并请宣付史官从之五月绛州奏正平太守两县瑞麦七茎两穗一茎四穗十月洪州庆见十一月蕲州奏兰溪县芝草生。
十一年正月行幸北都纪功於太原府之南街有连理李树连理甘棠生於太原县二月祠后土於汾阴之隹上太史奏荣光出河休气四塞徘徊绕坛日扬其光有司奏坛掘地获古铜鼎二其大者容一斗色皆青。又获古瓦长九寸上有篆书千秋万岁及长乐未央字。又有赤兔见於坛侧十一月癸酉日长至太史奏曰：平明阴祁寒及其日出有迎日。又有祥风至须臾日出有黄白冠及日南有珥臣谨按黄帝占云：冬至之日阴祁寒来岁大稔人安五丰熟。又曰：风不及地和缓而来谓之祥风王者德至於天则祥风起日冠。且珥人主有嘉并太平之嘉应臣请宣付所司许之。
十二年五月溱州庆见太原献异马驹其耳如筒左右各一十六肋肉尾无毛六月丙申光州五色见乙巳河南府之告成县王利文家瑞麦生穗分岐一茎三秀利文上。表曰：陛下往在藩邸扈从三阳在臣宅上休憩臣宅北坂之下陛下以为球场自夏徂秋往来游赏其地因感圣气今有瑞麦生苗或六穗分荣或一茎数秀方圆纵横不离场边自非至德潜通，岂有瑞应。若此诏赐利文绢三十疋遣之十月合州庆见闰十一月豫州言白獐见。
十三年五月甲申瑞麦生於河南府之寿安县劝农使宇文融上表称贺甲午潞州白鹿见戊戌以亲制西岳碑示百寮有五色见於前己亥代州甘露降九月兖州奏白雀见十月丁卯太史奏白雀见壬申万年人王庆筑垣掘地获宝鼎五献之四鼎皆有铭铭曰：垂作尊鼎万福无疆子孙永宝丁丑白鹊见於行宫十一月丙戌封禅至泰山之下戊子有雄野鸡飞入斋宫驯而不去久之飞入仗卫忽不见王守礼等贺曰：臣谨按旧典雌来者霸雄来者王。又圣诞酉年鸡主於酉斯盖王道遐祚天命休祯请宣付史官以彰灵贶从之己丑日南至上备法驾登山至斋室其夕阴雾惨烈劲风四起裂幕折柱寒气切骨上露立祈请仰天自誓曰：某身有过请即降罚万人无福亦请某为当罪应时风雨止天地清晏日气和煦及升坛休气四塞登歌奏乐有祥风自南而至丝竹之声飘。若天外及禅社首五色见日重轮及还山下之斋宫有庆随马祥风绕路（时中书令张说等蹈舞拜贺帝曰：朕以薄德恭膺大宝物休洽皆是辅弼之力君臣相保勉副天心长如今日不敢矜怠说等。又奏曰：圣心诚恳昨夜斋居则息风反雨今朝封祀则天清日暖复有祥风助乐卿引燎灵迹盛事自古未闻陛下。又思慎终如初长福万姓天下幸甚）。
十四年八月梓州言庆见通州言芝草生。
九月晋州神山县玄元皇帝庙根子树两枝连理合成一枝十月己巳帝至自汝州之温汤时有五色鹦鹉能言育於宫中帝令左右试牵御衣鸟取目叱咤岐王文学能延景因献鹦鹉篇以赞其事帝以鸟及延景诗示百寮尚书左丞相张说上表贺曰：伏见大恩以灵异鹦鹉及能延景所述篇出示朝列臣按南海异物志有时乐鸟鸣皆曰：天下太平有道则见臣验其图丹首红臆朱冠绿翼与此鹦鹉无异而心聪性辨讠主报恩故非常品凡禽实瑞经所谓乐鸟也。延景虽识其事未正其名望编国史以彰圣瑞许之十二月丙午越州言李树连理癸丑邢州甲州各言庆见。
十五年四月彭州言白兔见八月壬寅海州白獐见丁丑资州言庆见闰九月亿岁殿生芝草一茎十月汝州言嘉禾生简州言庆见。
十六年三月京兆府三原县浪井出七月庆见於仙州叶县十一月日南至帝御含元殿受朝贺太史奏黄扶日请付所司从之。
十七年五月庚寅有灵芝草产於太庙第九室殿柱甲寅有赤雀见於冀州一雄一雌六月有浪井出梓州十月睦州献竹实。
十八年四月辛酉寿州献白雀甲午嘉州奏楠木生连理枝广州献红鹦鹉五月辛丑徐州奏庆见甲辰陕州奏灵芝产六月甲申沁州奏月抱瑞彩扬光五色乙酉鄂州奏景见。
十九年二月癸未皇太子鸿等奏曰：昨正月二十七日伏见陛下於兴庆宫亲耕三百馀步既而青光紫气覆地四月已卯扬州奏生稻二百一十顷再熟稻一千八百顷其粒与常稻无异壬辰河南府登封县唐村李嗣谷当阳山南面石文旧有帝字新生上字识者以为圣明之应河南尹孟温礼奏贺六月癸未有浪井出於邛州之龙兴观之平地泛溢五色相浮彩彪炳壬申芝草生於京城之胜业寺一本七茎心黄外紫八月辛巳上降诞之日有黄三道於西方九月乙未冀州任丘县孝悌乡嘉禾生庚申州永康县嘉禾生一茎五穗神羊产於京兆之兴平县。
二十年三月有一角兽肉角当顶白毛上捧识者以为獬豸。
二十一年二月衢州获鱼有铭献之侍中裴光庭等奉贺六月庚子眉州献宝鼎重七百斤无耳足有篆文数字时渝州刺史怀本奏此鼎到陈州界之对溪驿雾暗合有白虹逼鼎臣恐沦失不胜惊惧请至合州取陆路至京许之癸丑蓬州奏枯树上生李枝结实绛州奏龙兴观池同心莲一茎八月癸亥沂州产紫芝三茎是夜五更二筹後南方丙位老人星见其色黄白太史奏曰：臣谨按春秋文曜钩云：王者安静则老人星临其国主寿昌万人安常以秋分节候之南郊今应期而见请付所司从之。
二十二年五月河州庆见八月幽州奏千秋节日有庆见於夷军。又轩辕皇帝庙中古井涌浪泛溢。又安次县百姓家产连理树及大麦一本一十八茎穗秀两岐十月尚书左丞相萧嵩率百寮奏曰：伏见所司奏今年祥瑞祥风起日抱戴嘉禾秀芝草生甘露降醴泉涌木连理瓜同蒂竹再生李成实驯鸠玄鹤慈乌宝鼎鱼铭钱刀瓦字等二十有一事臣闻惟德感神惟祥祚圣有欲之而莫致，或不召而自彰盖所谓天之辅人福之先见者也。伏惟开元神武皇帝陛下狥齐敦敏钦明光宅三灵以泰百度惟贞故感应日闻珍符岁积盖祥风者昭乎！号令抱戴者表以纳忠嘉禾主於同文芝草明於敬老甘露洒神灵之液醴泉发德泽之滋草木秀其地灵羽毛呈其天瑞其馀山川异气器用殊姿争自效灵不可胜纪斯并玄天幽赞黄灵合德非大圣不能降其祥非太平不能当其应请宣付史官传於後代上手诏报曰：处奉宗社昭事天地幸蒙垂降此祯祥岂自厥中以彰其外归之於朕是用多惭宣付史官依卿所请二十三年二月丁未绵州白鹿见己酉安州庆见五月丁卯蓝州有浪井出及醴泉滂涌癸未晋州庆见六月丙戌文州庆见壬子京兆富平县瑞大麦生一茎五穗华州下邽县瑞大麦生一茎三穗京畿采访使御史中丞卢奂奏贺八月幽州长史张守奏榆关内有蝗虫食田稼蔓延入平州界俄顷有群雀来食此虫一日食尽平州稼穑无有伤者九月乙丑楚州庆见十月沂州芝草生一茎九寸十岐乙未京兆府奏县嘉禾生戊申扬州奏获毛龟其色青庚戌朔州奏甘露降嘉禾生十一月楚州陵州会州并言庆见沂州密州皆奏芝草生十二月龙池圣德颂石自鸣其音清远有如钟声百官等上表称贺。
二十四年三月获瑞兽首耳形类虎尾长於身有豹文能食虎七月辛巳沂州庆见瑞麦生壬午台州郓州并言庆见乙酉荆州万州并言庆见八月戊申常州有神龟见绿毛黄甲庚戌老人星见黄色明静而大太史奏曰：臣谨按春秋文耀钩王者安静则老人星见孙氏应瑞图云：王者承天则老人星见临其国。又黄帝占云：老人一名寿星色黄明大则主寿昌天下多贤士伏惟陛下以千秋节日祀於星坛而祭期将临美应先至知历数之方永嘉万寿之昌期请付史官以光典策许之。
二十五年四月丁卯幽州庆见五月丁丑白鹊见戊寅河清八月丁未千秋节宴群臣於勤政楼下太史奏曰：今日卯时有祥出东方及其乐作非烟烛於西北己午之时日有抱戴伏以陛下圣历方永福履无疆氵存臻嘉瑞之符载洽绕枢之日臣等不胜忭跃请宣付史馆许之十月庚申宰臣李林甫牛仙客祭南北郊有瑞气萦坛祥风拂地太史奏今日陛下处报丰稔昭祭神祗臣谨候天地清谧星辰明朗初祭则樽俎陈祥风拂地既奠之後瑞气萦坛其风则畅和缓之候其气乃蓄龙凤之色臣谨按王者德至於天则祥风起。又尧沈璧於河休气四塞伏惟陛下一德驭物而天祥荐祉尽皇王之灵贶跻苍生於仁寿请宣付所司编入史册许之十一月青州奏日光五色十二月泗州奏日抱戴。
二十七年七月己卯蒲州刺史韩朝宗奏新置灵贞观有庆见连理树生壬午河西陇右节度使萧讨吐蕃大破之有庆见於阵前白兔舞於营中请编史册许之。
二十八年陕州青州皆言庆见四月庚辰有慈乌巢於紫宸殿之栱侍中牛仙客中书令李林甫上表贺曰：臣等伏因侍奉之际天恩令臣升殿观此乌巢陛下孝弟之至通於神明仁慈所育岂独黎庶故得上玄协应灵乌呈瑞翱翔不离於廷际栖集必归於轩槛虽人俗所有但止於园林今感圣而来乃巢於殿栱依人无惧恋主愈驯博考图籍未之有也。臣等幸忝枢近亲睹休祥望颁示中外以彰灵感手诏报曰：所闻不如所见故引卿等观之颁示寰中俯依来请辛巳。又有慈乌巢於宣政殿之栱仙客林甫。又上表贺曰：陛下孝友因心慈仁被物故得上帝储祉灵乌发祥高栋重栌共瞻爰止前轩内殿皆睹来巢视之弥驯逼之不惧休重沓而交应徵求古今而未闻臣等何人屡观嘉瑞望与前状同宣中外克纪祯符手诏报曰：两殿巢禽其义一也。但有惭德深谢仁慈颁示四方随卿所请。
二十九年正月亳州刺史郑愿奏玄元皇帝庙中之井涌气成五色相英三月甲申滑州刺史李邕献马一匹表云：其马肉鬃鳞臆嘶不类马声日三百里邕任淄青刺史日遇一老翁云：圣主将得龙马以应太平邕遂於青州马会思家获而献之己丑亳州奏老君庙九井先涸自奉诏增观宇九泉皆涌及树已枯复荣四月甲寅深州奏连理甘棠树生於陆泽县甲戌温州奏日抱戴扬光五色五月戊午有白雀白乌见於原州之平原戊寅有庆见於亳州真源县之玄元皇帝庙兼有白鹊翔於庙门楼六月甘露降於司农寺八月命有司於兴唐观设斋自内迎玄元皇帝真容於观宰臣已下百官悉行香有庆见天宝元年正月戊申安西都讠田仁畹於于阗东王河获瑞玉龟一画以献癸丑太史上言今旦卯时日有红碧黄气数见及紫赤气润泽鲜明在日上谨按《瑞应图》名曰：庆太平之应请编入史册许之六月壬辰信都瑞麦生临州郡人李嘉裔所居柱上芝草生形类尊容屡陈光彩太守张景佚拔柱献之乙未陇右节度皇甫惟明奏龙支县人厍狄孝义有马生龙驹经九旬有九日身有鳞而不生毛臣就简视时有庆五色遥覆马上久而不散伏望宣付史官以光实录从之睢阳郡嘉麦生一茎八十一穗八月乙酉老人星见。
二年三月南郡奏所部紫极宫有庆见。
三载三月癸酉兴庆宫合炼院芝草生一本六茎丙子武威郡上言番禾县之天宝山有醴泉涌出岭石化为瑞面远近贫乏者取以给食五月京兆尹奏所部芝草生。
四载八月戊子有斑鹿产白鹿於苑中献之请宣付史馆上曰：宫苑之内屡荐嘉祥今。又缟质霜毛变林虞之兽族殊姿驯性实驾之龙媒允谓休徵用为慰也。所请者依癸巳京兆之新丰嘉禾生或九穗六穗九月河南府登封县嘉禾生一本十二穗。
五载五月乙卯河东郡太守李知柔奏乘泉县潘水修功德处有白鱼引舟五色起望宣付史馆从之丙戌鄱阳郡上言甘露降於所部紫极宫之松树纟郡上言姑射山修功德处有庆捧日七月汝阴郡上言有嘉麦生一茎两岐。
七载三月有玉芝生於大同殿之柱楚一本两茎神光於殿上命文武百寮入观之。
八载六月大同殿。又产芝一茎。
九载二月甲戌献陵昭陵乾陵定陵桥陵等五陵柏树尽垂甘露壬寅华阴郡奏白鹤见於西岳五福峰甘露降大罗峰之醮坛白鹿见於大罗东南峰驾鹤岭卫叔卿之得仙处请付史馆从之。
七载七月有鹿产白麛於闲厩之试马殿八月癸丑黔中郡紫极宫庆见甲寅上雒阳庆见丁巳丹阳郡茅山炼丹院生芝草一茎庚午蕲春郡之天长观圣容玉石莲花座上生紫芝一本七茎九月壬午夜太史奏寿星见於丙方大明色黄十月乙丑御朝元阁有庆见上赋诗群臣毕和癸酉丹阳郡茅山庆见白鹤群飞十一月长至太史奏北方有黑气四方俱有薄黄佳气浓厚。又有黄气扶日十二月馀杭郡庆见化楼阁势兼有仙人形象乙卯彭城郡有庆见。
十四载三月南道观察使源涓奏江陵郡古纪城东有紫气成中有一人衣白衣乘气向上其时安南招讨使康令谦及同行军将等同见臣谨画图奉献伏望宣示中外编诸史册从之四月剑南道获白兔一献之八月癸巳老人星见己亥中书省五色见庚子乐安郡上言嘉禾及获白鹊白雀壬寅京兆府奏嘉禾生而献之癸卯东平太守嗣吴王祗奏所部寿张顺昌两县咸生丙辰蜀郡奏庆九见十月卢江郡人王恭家有李树连理结紫实癸酉幸华清宫有石产玉芝宰相杨国忠请宣付示朝廷编诸史册从之。
十五载六月玄宗幸蜀七月壬戌至益昌郡济州於吉伯渡有双白鱼夹御舟而跃识者谓之两双飞龙焉。
