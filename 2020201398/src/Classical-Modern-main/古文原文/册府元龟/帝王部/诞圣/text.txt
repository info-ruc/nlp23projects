夫帝王之生，必有休应，，岂非天命所属，历数斯在，警生灵之耳目，为天飞之兆朕者乎！？故神幽赞灵物保护｛宀具｝符梦感昭启圣迹纷纶杂沓触类而长谅不可谈悉矣。历代而下质文斯变缘情之礼随时而作亦以极臣子之诚显邦家之庆纪乃诞日崇乎！美名繇是陈宴享之礼洽鱼藻之欢设桑门之馔福田之事公卿士庶为节物以相遗诸侯牧守奉贡珍而来觐斯亦一时之盛观百王之所不易者矣。
伏羲氏母曰：华胥燧人之世有大人之迹出雷泽华胥履之生帝於成纪。
神农氏母曰：女登为少典妃游华阳有神人身龙首感女登於尝阳而生帝。
黄帝母曰：附宝见大电光绕北斗枢星郊野感附宝而孕二十月而生帝於寿丘。
少昊母曰：女节黄帝时有大星如虹下流华渚女节梦接感而生帝。
颛顼母曰：女枢少昊之末瑶光之星贯月如虹感女枢於幽房之宫生帝於。若水。
高辛不见其母生而神灵自言其名曰：逡〈齿并〉齿。
尧母曰：庆都观於三河尝有龙随之既而阴风四合赤龙感之孕十四月而生帝於丹陵。
舜母曰：握登见大虹意感而生帝於姚墟。
夏禹母曰：巳山行见流星贯昴梦接意感。又吞神珠背剖而生禹於石（一云胸折而生）。
启母曰：涂山氏初禹治洪水通轘辕山化为熊谓涂山氏曰：欲饷闻鼓声乃来禹跳石误中鼓涂山氏往见禹方作熊而去至嵩高山下化为石方生启禹曰：归我子石破北方而启生。
汤母曰：扶都见白气贯月意感以乙日生汤故号天乙。
周文王母曰：太任梦长人感已溲于豕牢而生文王汉高祖以秦昭王五十一年生於丰（臣钦。若等曰：自此以下有年无月及无年月者史阙）初母媪尝息大泽之陂梦与神遇时雷电晦｛宀具｝父太公往视则见交龙於上已而有娠遂产高祖（一云：母名含始游于雒池有玉鸡御赤珠刻曰：玉英吞此者王含始取而吞之）。
惠帝以秦始皇三十七年生於丰。
文帝以汉王四年生初帝母薄姬高祖召欲幸之对曰：昨暮梦龙据妾胸高祖曰：是实贵徵也。吾为汝成之遂幸有身岁中生帝於河南。
景帝以孝惠七年生於代宫。
武帝以孝景前元年生於长安初帝母王夫人内太子宫（臣钦。若等曰：太子即景帝也。）太子幸爱之生三女一男男方娠梦日入其怀以告太子太子曰：是贵徵也。遂生武帝。
昭帝以太始三年生於钩弋宫母曰：赵婕妤（二字或从女）本以有奇异幸（谓望气者言有奇女天子气）生帝亦奇异（十四月乃生）。
宣帝以征和二年生於太子宫。
元帝以元平元年生於长安尚冠里。
成帝以甘露三年生於甲观画堂（甲观甲乙丙之次也。画堂画以为饰）。
哀帝以河平四年生於定陶。
平帝以元延四年生於中山。
孺子以元始四年生於广戚。
後汉光武以建平元年十二月甲子夜生於济阳县舍有赤光照室中。
明帝以建武四年五月甲申生於尝山元氏。
章帝以中元二年生於雒阳。
和帝以建初四年生於雒阳。
殇帝以元兴元年秋生於雒阳。
安帝以永元六年生於清河邸。
顺帝以元初元年生於雒阳。
冲帝以汉安二年生於雒阳。
质帝以永和三年生於渤海。
桓帝以阳嘉元年生於蠡吾。
灵帝以永寿三年生於河间饶阳解渎亭。
弦农王以熹平二年八月丙寅生於雒阳宫。
献帝以光和四年三月癸巳生於雒阳宫帝母王美人初任娠畏何后服药欲除之而胎安不动数梦负日而行。
魏文帝以後汉中平四年冬生於谯时有气青色而圜如车盖当其上终日望气者以为至贵之证非人臣之气。
高贵乡公以正始三年九月二十五日生其日天气晴朗堂上黄耀久之乃散。
晋元帝以咸宁二年生雒阳有神光之异一室尽明所藉藁如始刈。
後魏道武母贺氏因迁徙游於泽寝梦日出室内寤而见光自牖属天然有感以建国三十四年七月七日生帝於参合陂北其夜复有光明。
明元以登国七年生於中宫。
太武以天赐五年生於东宫。
文成以太平真君元年六月生於东宫。
献文以兴光元年七月生於阴山之北。
孝文以皇兴元年八月戊申生於平城宫神光照室天地氤氲和气充塞。
宣武母高夫人初梦为日所逐避於床下日化为龙绕己数匝寤而惊遂有娠以太和七年闰四月生帝於平城宫。
孝明以永平三年三月丙戌生於宣化殿之东北有光照於庭中。
後周太祖母王氏初孕五月梦抱子天不至而止寤以告德皇帝（太祖父也。）帝喜曰：虽不至天贵亦极矣。及太祖生有黑气如盖下覆其身。
孝闵帝以西魏大统八年生於同州。
明帝以永熙三年生於统万城。
武帝以大统九年生於同州有神光照室。
宣帝以武成元年生於同州。
静帝以建德二年六月生於东宫。
隋高祖以西魏大统七年六月癸丑夜生於冯翊般。若寺紫气充庭。
唐高祖以後周天和元年十一月丁酉生於长安是日紫气充庭神光照室。
太宗以隋开皇十八年十二月戊午生於武功之别馆时有二龙戏於馆门之外三日而去。
高宗以贞观二年六月生於东宫之丽正殿。
中宗以显庆元年十一月乙丑生於长安。
睿宗以龙朔二年六月己未生於长安。
玄宗以垂拱元年八月五日生於东都。
开元十七年八月癸亥以降诞之日大置酒张乐宴百寮於花萼楼下终宴尚书左丞相源乾曜右丞相张说率文武百官等上。表曰：臣闻圣人出则日月记其初王泽深则风俗传其後故少昊著流虹之感商汤本玄鸟之命孟夏有佛生之供仲春修道祖之追始乐原其义一也。伏惟开元神武皇帝陛下二气合神九龙浴圣清明总於玉露爽朗冠於金天月惟仲秋日在端午常星不见之夜祥光照室之期群臣相贺曰：诞圣之辰也。焉可不以为嘉节乎！比夫曲水禊亭重阳射圃五日采线七夕粉筵岂同年而语也。臣等不胜大愿请以八月五日为千秋节（臣钦。若等曰：诞圣节名始於此）著之甲令布於天下咸令宴乐休假三日群臣以是日献甘露醇酎上万岁寿酒（臣钦。若等曰：上寿自此始）王公戚里进金镜绶带士庶以丝结承露囊更相遗问村社作寿酒宴乐名为赛白帝报田神上明玄天光启大圣下彰皇化垂无穷异域占风同见美俗帝手诏报曰：凡是节日，或以天气推移或因人事表记八月五日当朕生辰感先圣之庆灵荷皇天之眷命卿等请为令节上献嘉名胜地良游清秋高兴百方熟万宝以成自我作古举无越礼朝野同欢是为美事依卿来请宣付所司。
十八年六月礼部奏请千秋节休假三日及村闾社会并就千秋节先赛白帝报田祖然後坐饮从之。
八月丁亥御花萼楼以千秋节百官献贺赐四品已上金镜珠囊缣采赐五品以下束帛有差上赋八韵诗。又制秋景诗（臣钦。若等曰：自此已後或连年不书皆史氏阙文）。
二十三年八月五日千秋节御花萼楼宴群臣御制千秋节诗序时小旱是日大厨雨百官等咸上表贺二十四年八月五日千秋节帝御广达楼宴群臣奏九部乐内出舞人绳伎颁赐有差下制曰：自古风俗所传岁时相乐亦合因事大小在人朕生於仲秋厥日惟五遂为嘉节感庆诚深今属时和气清年渐熟中外无事朝野安不因此时何云：燕喜卿等即宜坐饮相与尽欢。又召京兆父老等宴之宣敕曰：今兹节日稼有成顷年以来不及今岁百姓既足朕实多欢故於此时与父老同宴自朝及野福庆同之并宜坐食食讫乐饮（兼赐少物宴讫领取）。
天宝七载七月，文武百官、刑部尚书兼京兆尹萧照等，及宗子咸上表，请改千秋节为天长节，从之。
肃宗以景二年九月三日乙亥，生於东宫之别殿，祥光照室。至德元年七月即位，二年九月戊寅以降，诞日，王公已下咸有进献，帝以行在不受（臣钦。若等曰：：时安禄山盗据两京，。故曰：行在）。
乾元元年八月甲辰上皇降诞日於金明楼宴百官赐采五百疋二年九月丙寅帝降诞日宴百官於宣政殿前赐绢三千疋。
上元二年九月天成地平节於（臣钦。若等曰：史不书置节年月）三殿置道场。
代宗以开元十四年十月十三日生於东都上阳宫之别殿时玄宗幸汝州之温阳有望气者云：宫中有天子气玄宗即日还宫是夜帝降诞宝应元年四月即位十月宰臣等上言今月十三日皇帝降诞日望准天长节休假三日帝以山陵未毕不许宰臣。又上言休假一日从之。
永泰二年十月降诞日诸道节度使进献珍玩衣服名马二十馀万计以陈上寿自是岁以为常。
大历二年十月降诞日宰臣及常参官率钱修斋度僧尼道士凡数百人。
三年十月降诞日诸道节度使上寿各献衣服名马及绫绢凡百馀万。
四年十月降诞日百僚於章敬寺修斋行香陈乐大会。
六年十月降诞日众僧斋于资圣寺百僚行香诸道使各献方物上寿。
八年十月降诞日於资圣寺修一千僧斋度僧尼凡二百馀人。
九年十月降诞日百僚分寺观行香颁赐茶药。
德宗以天宝元年四月癸巳生长安东宫别殿大历十四年五月即位贞元六年四月乙酉帝降诞日京师诸司百官多於佛寺斋会。
十二年四月庚辰帝降诞之日近岁常以其日会沙门道士于麟德殿讲论帝每谓三教与儒教所归不殊但内外迹用有异尔是日兼召儒官给事中徐岱兵部郎中赵需礼部郎中许孟容四门博士韦渠牟与沙门谈延道士万参成等数十人迭讲坐论三教初如矛戟森然相向後类江河同归於海帝大悦颁赐有差（是岁昭义节度使王虞休上。表曰：臣闻於师夫君子为能知乐是故审音以知声审乐以知政则治道备矣。清明广大终始周旋与天地同其和与四时合其序岂止於钟鼓管磬云：乎！哉！伏见开元天长节著于甲令每于是日海宇忄娱称万寿之无疆乐一人之有庆故追尧接舜迈禹逾汤自周已後不能议矣。今陛下降诞之辰未有惟新之典无乃臣子之分或有所阙愚臣不揆顽昧敢思祖述之私歌窃忭忘寝与食久矣。遇有知音者与臣论其章乐探微致奥穷理尽情臣乃追造继天诞圣乐一曲大抵八宫为调表五音之奉君也。以土为德知五运之居中也。凡二十五篇法二十四气而足成一岁也。每篇一十六拍象八元八恺登庸於朝也。冀与门咸池永传於律吕空桑丝竹合荐於宫县不闻惉滞之声长作中和之乐可使九方之人顿忘於肉味四夷之俗皆审於薰风与唐惟休终古尽善臣不胜恳款屏营之至谨昧死陈献以闻其所造曲谱谨同封进先时有太常乐人刘流落至潞州虞休因令造诞圣乐起於此也。
顺宗以上元二年正月十二日生。
宪宗以大历十三年二月十四日生永贞元年八月即位十二月太常奏太上皇正月十二日降诞皇帝二月十四日降诞并请休假一日诏可。
元和七年二月降诞日宰臣举旧制例进衣一副李吉甫独进马二匹赐通天犀带一条金石凌一合。
九年二月降诞日御麟德殿垂帘命沙门道士三百五十人斋会于殿内食毕较论于高座晡而罢颁赐有差。
穆宗以贞元十一年七月六日生於大明宫之别殿元和十五年正月即位闰正月辛亥太常礼院奏准玄宗降诞为千秋节。
肃宗降诞为天成地平节并假一日自後累圣降诞虽不别置节名其休假献饣鬼如旧今皇帝七月六日降诞准故事合休假上礼从之。
七月乙巳诏曰：：昔者圣王之法以孝理天下也。广爱敬之心推于四海尽奉养之志示于兆人然後自诚之化有情思感朕以眇身荷鸿业皇太后就安长乐朝夕承颜慈训所加庆感兼极伏以今月六日是载诞之辰奉迎皇太后宫中上寿朕既获申欢慰亦欲公卿大夫同之宜以今月六日平明於光顺门集百寮及外命妇进名贺皇太后朕御光顺门内殿与百寮相见永为常式。又诏御麟德殿观僧道讲论颁赐有差先是尚书左丞韦绶以东朝旧恩多所陈奏请降诞日诏百官诣光顺门先贺皇太后然後上皇帝寿书之史册光示万古帝忻然纳焉其後竟以降诞受贺礼无所据罢之。
长庆元年七月庚子降诞日百寮於紫宸殿称贺毕诣昭德门外命妇诣光顺门并进门奉贺皇太后去年降诞称贺百寮与命妇并集於光顺门群情以为非便故改其仪。
二年七月甲午降诞日宰臣率百寮入阁奉贺讫。又诣光顺门进名贺皇太后。
敬宗以元和四年六月九日生长庆四年正月即位四月庚辰朔中书门下奏皇帝六月九日降诞伏准故事休假一日从之其日帝御三殿命浮图道士讲论内官及翰林学士诸军士驸马皆从既罢赏赐有差。
宝历元年六月敕降诞日文武百寮於紫宸殿称贺及诣光顺门奉贺皇太后自今已後宜停国朝本无降诞日贺仪盖长庆初尚书左丞韦绶率情上疏行此礼至是方罢。
二年六月降诞日御三殿命兵部侍郎丁公著太常少卿陆亘前随州刺史李繁与浮图道士讲论内官翰林学士及诸军使公主驸马皆从既罢赏赐有差文宗以元和四年十月十日生太和元年十月降诞日召秘书监白居易等与僧惟应道士赵常盈於麟德殿讲论赐锦采有差。
二年十月壬戌以降诞日召吏部侍郎杨嗣复吏部郎中崔戎等赴麟德殿讲论赐锦采银器有差。
四年十月辛亥降诞日命道士僧徒讲论于麟德殿是月盐铁使王涯进降诞绫罗锦采等共一万四千八百匹银器一百事判度支王起进绫绢夹缬杂采等共一万四千三百匹御衣一副镜一面诸方镇称是。
五年十月甲戌降诞日命沙门道士讲论于麟德殿七年八月中书门下奏臣闻帝王有必著之符神灵无虚应之兆所以电绕枢极气感虹流玄鸟祚商赤光启汉考验今古章焯图书伏惟皇帝陛下驭三统之元膺千年之运当诞圣之日为河清之祥玄律应期乾宫以之定位开冬戒节水德表其灵长道。若合符事光载籍臣等伏见前史称汉宣之德则曰：修武帝故事并以汉之隆平莫如武帝後之为理无及孝宣举此二主以为极盛今陛下功济天下道覆寰中威统百灵宰御群品祖宗之德莫如贞观开元。且太宗幸庆善之宫即降诞之所赋诗赐宴播为乐章玄宗降圣之辰为千秋之节王公上寿士庶交欢流于管弦书之甲令此时张说宋历恳献章二臣之心必无违礼国史所载昭然可徵近者广集缁黄多为法会诚有资於景福。且未叶於旧仪夫四时成岁百成实必在首冬用成神化今臣等不胜大愿请以十月十日为庆成节著在令式以示四方是日陛下於宫中奉迎太皇太后与昆弟诸王盛陈宴乐群臣诣延英门奉觞上千万岁寿天下州府置宴一日积嘉祚於元命庆延洪於昌期上表中兴之耿光次复开元之盛典臣等无任恳款之至制曰：省表具知朕以诞生之日延集缁黄式遵常仪用宏二教卿等启心辅德叶志纳忠稽贞观开元之旧章述庆善千秋之令范爰崇诞日请号庆成顾予寡昧惧忝彝典今以同欢心於万国申盛礼於两宫深嘉诚勤是用依允十月甲午延英对宰臣因谓曰：降诞设斋起自近代朕缘相承已久未可便革虽置斋会唯对源中等暂入殿（臣钦。若等曰：源中姓王为翰林学士）至僧道讲论时尽不临听宰臣等奏曰：伏以诞圣之辰普天同庆陛下只合侍皇太后与诸王盛陈宴乐以奉慈颜斋会诚资景福。且非中国教化伏自开元十七年张说宋请以降诞为千秋节事颇得宜今。若修祖宗故事至是日奉迎两宫太后欢宴实为盛美帝深然之。
八年九月敕庆成节宜令百寮诣延英上寿仍令太常寺具仪注闻奏仍准上已重阳例於曲江锡宴。
九年十月庆成节诏宰臣及文武百官庆成节赴延英殿庭奉觞称贺礼毕锡宴於曲江亭。
开成元年十月庆成节宴于延英殿太常进韶乐宰臣及翰林学士赴宴。又锡百寮宴於曲江。
二年九月诏曰：庆成节朕之生辰天下赐宴庶同欢泰不欲屠宰用表好生非是信尚空门将希无妄之福恐中外臣庶不谕朕怀广置斋筵大集僧众非独凋耗物力兼恐致惑生灵自今宴会蔬食任陈脯醢永为常例咸使闻知。又诏庆成节宜令京兆府准上已重阳於曲江宴会文武百寮奉觞宜权停。又诏庆成节假宜依上元日休假三日十月降诞日帝幸十六宅与诸王宴乐是日赐宴百寮于曲江。
三年十月庆成节命中人以酒脯并仙韶乐锡中书门下及文武百寮宴於曲江亭。
四年十月庆成节宴中书门下及文武百寮於曲江亭命中人以酒脯及仙韶乐宣锡之。
武宗以元和九年六月十一日生开成五年正月即位五月中书奏请以六月十一日帝载诞日为庆阳节从之。
会昌元年五月辛未敕庆阳节百官率醵外别赐钱三百贯文以素食合宴仍委京兆府量事陈设不用追集方市歌舞。
宣宗以元和五年六月二十二日生会昌六年三月即位号寿昌节。
懿宗以太和七年十一月十四日生大中十三年八月即位号延庆节。
僖宗以咸通三年五月八日生於东内十四年七月即位号应天节。
昭宗以咸通八年三月二十二日生於长安东内文德元年三月即位龙纪元年三月帝载诞之日宰臣等表为嘉会节从之群臣上表贺曰：臣闻圣人受命天必降其殊灵王者应生国必蒙其介祉故华渚有流虹之异玄枢呈大电之祥而皆近感神明远符乾象叶千年而启运契六合以居尊伏惟皇帝陛下德迈方圆道融三五因社鸣而正位逢井聚以乐推膺彼昌期宏斯丕构今者发生司律历数在躬值清明驭气之时当仁寿悦随之始固可年同鹤算岁比山呼永符垂拱之风长保後天之庆。
哀帝以景福元年九月三日生天元年八月即位是月中书门下奏皇帝九月三日降诞伏以电曜绕枢轩顼乃降天之日光辉照室明元实命代之辰，爰自我朝乃崇令节著为故事抑播前文伏惟皇帝陛下九五飞龙四三应运国称利见天表殊休当诞圣之时感真人以卫室居在藩之际实羽客以献符是以克绍丕图光膺宝祚敢循故典爰定美文臣等商量以降诞日为乾和节《易》曰：乾健也。盖乾以自强不息和则众汇皆同远徵易文实谐圣德请依令式休假献贺从之诏文武百寮诸军诸使诸道进奉官准故事於寺观设斋不得宰杀只许酒果脯醢。
後唐庄宗以光启元年十月癸亥生於晋阳宫在妊时太后尝梦神人黑衣拥扇夹侍左右载诞之辰紫气出於窗户同光元年十月壬辰万寿节百官斋会於开封府。
二年十月丁亥万寿节宴群臣於长春殿。
三年十月辛巳万寿节宴长春殿赐百官分物。
明宗以咸通八年九月生於代北之金凤城。
天成元年六月中书奏九月九日皇帝降诞之辰旧例特置节名以其日为应圣节休假三日仍令京都天下设乐以申祝寿从之。
九月九日应圣节百寮於敬爱寺设僧斋召缁黄众於中兴殿论难经义。
二年九月九日应圣节四方诸侯并有进献丁巳百官奉为应圣节於敬爱寺行香设斋宣教坊伎宴乐之宰臣枢密使以下咸进寿酒各赐锦衣召两街僧道於中兴殿讲论。
三年九月九日应圣节召两街僧道谈经於崇元殿宰相进寿酒百官行香修斋於相国寺宣教坊乐及左右厢百戏以宴乐之。又僧道虚受等赐紫衣师号共六十人。
四年九月九日应圣节百官於敬爱寺斋设赐宰臣锦袍香囊手帕酒乐帝御广寿殿近臣献寿各颁锦袍复御中兴殿听僧道讲论。
长兴元年九月九日应圣节百官於敬爱寺斋设帝御广寿殿听僧道讲论。
二年九月九日应圣节帝御中兴殿观僧道讲论赐物有差。
闵帝以天十一年十一月二十八日庚申生於晋阳旧第。
末帝以光启元年正月二十三日己卯生於平山。
清泰元年九月壬申宰臣李愚等奏臣览国史开元十七年宰臣张说源乾曜奏改朔体元固圣主之能事良辰嘉会亦俗化之大端盖周人有合宴之仪汉代有赐之律所以歌咏皇德启迪人情至。若泛菊高台遂号重阳之节流杯曲水永为上已之游在昔偶行於今不改岂足比君临四海运应千年画图而敬授民时秉玉烛而节宣和气身为律度德合乾坤仰惟枢电之祥最是寰区之乐愿从人欲特创节名封函寻示於允俞自此永编於令式旧章斯在列圣尝行将有拟伦预惭肤浅伏惟皇帝陛下动遵典法克叶祖宗方今玉镜高悬枢广运告成功於朝社正大礼於宫闱是以舞干率服於三苗班瑞雍熙於万国臣等以献岁元正之月是猗兰降圣之辰梅花映雪於上林椒酒迎春於秘殿江边野老愿銮辂之时巡陌上游童醉尧樽而献祝谓，於是月特举节名副与人共乐之言致率土交欢之义臣等谨案玄宗皇帝以八月五日载诞张说等请以其日为千秋节臣等不揆庸暗辄体宪章请以来年正月降圣日为千春节从之。
二年正月乙巳中书门下奏遇千春节凡刑狱公事奏覆候次月施行今後请重系者即俟次月轻系者即诞圣节前奏覆决遣从之戊戌於佛寺供僧张乐甲子宴群臣於长春殿。
晋高祖以唐景福元年二月二十八日生於太原汾阳里时有白气充庭。
天福元年十二月宰臣冯道等奏曰：臣闻惟睿作圣千年乃契於贞期大德曰：生万国咸思於令节将诠懿号仰庆休辰倾心未出於常名近意有尘於嘉会伏惟皇帝陛下应天顺人握图御拯寰瀛於否极俾动植以泰来允符鸣社之祥方显绕枢之瑞而况斗柄正卯律吹仲春当帝王出震之方是天地同和之月斯辰诞圣众灵咸归顾前代而罕同在旧章而宜举垂诸不朽简编既溢於徽猷必也。正名称谓须符於景贶伏愿以来年二月二十八日为天和节庶夫觞称万寿稍申将顺之心节配四时永洽好生之德从之。
二年二月辛亥天和节帝御长春殿召左右街僧录威仪入内谈经。
十月两浙钱元进天和节大排方龙座金腰带一御衣十二事。
三年二月乙巳天和节岳牧玉帛皆至是日宴近臣於广政殿召僧道讲论各赐有差。
四年二月庚子以天和节宴群臣於广政殿赐物有差（臣钦。若等曰：五年事史臣不书）。
六年二月戊午天和节宴群臣於广政殿赐道释紫衣师号并寺额。
十月福州进天和节银一千两。
七年二月壬子天和节帝御武德殿宰臣率文武百官上寿如仪退就佛寺行香宴乐而罢其年诏天下郡县不得以天和节禁屠宰辄滞刑狱。
少帝以天十一年六月二十七日生於太原汾阳里天福七年六月即位八年六月宰臣冯道以诞辰率文武百官上。表曰：臣等闻大电绕枢哲后继牺农之运五星聚井真人启文景之基昌图允洽於千年嘉号宜光於载诞不有称述曷显休明伏惟皇帝陛下玉律调元金华启旦上帝锡九龄之梦遒人闻下武之诗德协无为民知有庆当大雨时行之日乃常星不见之辰将欢县之心窃效华封之祝臣等不胜大愿望以六月二十七日为启圣节著于甲令告彼万方使地角天涯望南山而祝寿九州四海仰北极以倾心诚乖致主之功辄敢称君之美从之。
汉高祖以唐乾宁二年二月四日生於太原以晋开运四年即位於太原宫复称天福十二年是年八月文武百寮上表请以二月四日降诞日为圣寿节从之。
隐帝以唐长兴二年三月九日生於邺都之旧第乾元年十二月辛卯百寮上。表曰：色变长澜肇皇灵之宝构光流华渚开圣绪於瑶图莫不庆洽同文光昭大象刻玉波氵公於凤纪鸣金飚振於洪猷所以颢气凝空编为令典神光烛夜允叶昌期皇帝陛下守位以仁继明以德化敷有感庆洽无疆当九龙洽圣之辰是五纬联光之夕凡蒙地载共祝天长皇帝三月九日诞圣请以其日为嘉庆节休假三日群臣宴乐上寿从之。
二年三月壬子嘉庆节群臣诣佛寺斋设祝寿。
三年三月丙子嘉庆节御广政殿文武百寮上寿酒初举乐将相大臣献金宝鞍马为寿礼毕群臣入相国寺斋设赐教坊乐。
周太祖以唐天甲子岁七月二十八日庚寅之夕生於尧山之旧宅载诞之夕赤光照室初有声如炉炭之裂星火四迸母王氏惧戒使者曰：勿外言。
广顺元年六月甲午宰臣率百官上。表曰：恭以少昊乘乾曳祥虹於华渚轩辕出震流瑞电於枢星所以玉牒表天地之贞金策纂皇王之异仰惟圣德允叶昌期伏惟圣帝陛下德辉三五道焕古今开阶成周室之昌启运得尧基之典，岂可使方浊澄明之状未显洪名图清灿烂之文不章懿号臣等倾诚紫禁都庆丹丘愿隆百代之基冀正万年之祚臣等请以七月二十八日皇帝降圣日为永寿节群臣上寿内外宴乐从之。
七月戊子永寿节帝御广政殿百寮进酒上寿班退赐衣服分物有差群臣赴相国寺斋设。
二年四月癸丑敕永寿节每年诸道节度防御团练等使刺史奏荐僧尼道士紫衣师号等今後见任节度使带使相僧尼道士紫衣师号可共奏三人见任节度使不带使相共二人见任防御团练刺史等氐奏一人在朝文武臣寮及前任官今後更不得奏荐七月丙辰敕内外文武臣寮遇永寿节辰皆於寺观起置道场便为斋供访闻皆是率醵不唯牵费兼。且劳烦念忠节以可嘉在诚抱而增愧所宜减损以便公私今後中书门下与文武百寮共设一斋枢密使与内诸司使副使等共设一斋侍卫亲军马步都指挥使已下共设一斋其馀前任官员及诸司职掌并不得更请开置道场及设斋。
壬午永寿节群臣诣广政殿上寿毕赴相国寺斋设宰臣学士内诸司使前任节度使防御团练等使侍御诸军都将刺史等赐衣各一袭。
三年七月京城居民晁绪等言以永寿节各於门首斋燃灯三昼夜从之乙巳永寿节太祖御永福殿群臣上寿赐将相大臣禁军大将等衣有差群臣赴僧寺斋会。
世宗以唐天十八年九月二十四日丙午生於邢台之别墅。
顺德元年七月壬辰文武百寮上。表曰：伏以寿丘降迹爰符出震之期里社应祥式契乘乾之运顷观旧史抑有彝章幸当载诞之辰仰奉延洪之称伏惟皇帝陛下道超九圣祚启千龄绍文武之耿光比成康之迪哲自登天宝益显圣功运龙韬而亲御戎车仗金钺而立平贼寇破幽并之妖孽救泽潞之生灵观兵而直抵晋阳奋武而远临代北元凶假息杂虏摧锋还京阙而契人心谒园陵而伸孝道饮至才逾於旬日覃恩已被於八方四塞关山渐息烟尘之警万邦臣妾咸登仁寿之乡今则候属澄河时当降圣是甲观悬弧之日乃铜律御户之时水鹣林望尧而献祝桓圭璧趋禹会以骏奔臣等叨遇休明俱尘禄位荷君父巍巍之德伸臣子之诚率典谟尊奉宸极臣等不胜大愿谨以九月二十四日降诞日奉上节名为天清节所冀金相玉振贞宝历以弥新地久天长焕青编而不朽从。
之九月乙未天清节帝御广政殿宰臣率文武百寮上寿如仪颁赉有差。
二年九月己丑天清节帝御广政殿文武百寮上寿。
三年九月癸丑天清节赐文武臣寮衣有差宰臣率百官诣广政殿上寿如仪。
四年九月丁未天清节百辟上寿如仪赐内外臣寮衣有差。
五年九月壬子天清节赐文武臣寮衣有差既而诣广德殿上寿江南进奉使商崇义代李景捧寿觞以献既罢百官诣相国寺修斋。
恭帝以广顺三年八月四日生於澶州之府第显德六年即位其年文武臣寮上表请以八月四日为天寿节从之。
