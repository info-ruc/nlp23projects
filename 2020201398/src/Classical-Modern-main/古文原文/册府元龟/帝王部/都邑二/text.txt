唐高祖武德元年五月受隋禅都长安改隋大兴殿为太极殿昭阳门为顺天门离宫别馆游憩之所并废。
十月以武功旧宅为武功宫。
四年十二月使行台仆射屈突通焚乾元殿应天门紫微宫以其太奢。
五年七月营弘义宫（初秦王居宫中承乾殿高祖以秦王有克定天下功特降殊礼别建此宫以居之）。
六年四月幸龙潜旧宅改为通义宫。
十二月以奉义监为龙跃宫帝龙潜时庄舍也。又以武功宅为庆善宫。
七年五月置仁智宫於宜州宜君县（今防州县）。
八年四月营太和宫於终南山。
九年六月改东宫弘礼嘉福等门为光宣门。
太宗贞观三年四月太上皇以弘义宫有山林胜景乃徙居之改为太安宫（六年监察御史马周上疏曰：臣伏见太安宫在城之西其墙宇门阙之制方之紫极尚为卑小臣伏以皇太子之宅犹处城中太安宫至尊所居更在城外虽太上皇游心道素志存清俭陛下重违慈旨爱惜人力而番夷朝见及四方观者有不足瞻仰焉臣愿营筑雉堞修起门楼务从高敞以称万方之望则大孝昭乎！天下矣。）。
八年十月营永安宫改名大明宫以备太上皇清暑公卿百寮争以私财助役。
十一年正月新作飞山宫。
七月废明德宫及飞山宫之玄圃院分给遭水之家。
十四年八月营襄城宫初帝将幸雒阳遣将作大匠阎立德行可清暑之地以建离宫於汝州西山前临汝水傍通广城泽以置宫焉役工一百九十馀万杂费称是。
十五年三月幸襄城宫及至暑热。又多毒虺帝大怒免立德官而罢其宫分赐百姓。
二十年七月辛亥宴五品已上於飞霜殿其殿在玄武门北因地形高敞层阁三城轩栏相注。又引水为洁渌池树白杨槐柳与阴相接以涤炎暑焉。
十月司空房玄龄及将作大匠阎立德大营北阙制显道门观并成。
二十一年复营太和宫笼山为苑自初裁至於设幄九日而罢功因改名翠微宫正门北开谓之霞门视朝殿名翠微殿其寝殿名含风殿并为皇太子构别宫去台连延里馀正门西开名金华门内殿名喜安殿七月建玉华宫於宜州宜君县之凤凰谷帝手诏曰：朕闻上代无为｛詹｝茅而砌土中季华用槛玉而台琼燥湿之致虽同奢俭之情则异朕承皇王之绪执造化之纲包万类於心端图八於目际夷夏一轨区宇大同虽则德有劣於难名道方参於至义。若乃制服垂裳之后服牛羁马之君弘弧剡矢之奇运车浮舟之智济时为美功亦大焉至。若浩浩九龄炎炎七载融山坼地滔天襄陵生人之艰劳亦极矣。彼数德者功莫高乎！吞狄此两灾者劳。又甚乎！裁宫今虽菲食卑宫有惭於曩哲安人济难不恧於前贤然而人皆轻见重闻贵耳贱目德虽微也。以其古而为大功虽巨也。以其今而成小不亦谬哉！每流鉴于前经尝披怀而自勖思所以收骄闭逸卷欲除华而顷年已来忧劳烦结暨至兹岁风疾弥时嗟乎！济世之威患攒躬而靡制回天之力痛沈已而难移重以景炽流金风扬溽暑回几席旭慕增劳俯仰廊寝兴添弊唯异廓景延凉荡兹虚忄近因群下之志南营翠微本绝丹青之工才假林泉之势峰居隘乎！蚊睫山迳险乎！焦原虽一已之可娱念百寮之有倦所以载怀爽垲爰制玉华故遵意于朴厚本无情於壮丽尺版尺筑皆悉折庸寸作寸功故非虚役犹恐遐迩乖听方舆怨咨非其乐劳人而竭力好峻宇而雕墙但以养性全生不独在私在已怡神祈寿良以为国为人比者屡有征行非无疲顿前岁问罪辽左去秋巡幸灵州皆以剪害除凶怀柔服叛岂欲矜辙迹骋盘游而已哉！今复土木频兴营缮屡动永言思此深念人劳一则以为惭一则以为愧何则匈奴为患自古弊之十月防秋人血丹於水脉千里转战汉骨皓於塞垣当此之疲人不堪命尚兴未央之役犹起甘泉之功今则毳幕穹庐取为郡县天山瀚海分为苑池去既往之长劳成将来之永逸譬回一年之後创此新宫想志士哲人不以为言也。布告黎庶明此意焉宫既成正门谓之南风门殿覆瓦馀皆葺之以茅帝以意在清凉务从俭约匠人以为层峻谷玄览遐长，於是疏泉抗殿包山通苑皇太子所居南风门之东正门谓之嘉礼门殿名晖和殿其官曹寺署并皆创立微事营造庶物亦扰市取供而折番和雇之费以巨亿计矣。及帝游幸敕奉御王孝积於显道门内起紫微殿十三间文甓重基高敞宏壮帝见之甚悦。
高宗永徽二年九月改九成宫为万年宫废玉华殿以为佛寺苑内及诸曹司旧是百姓田宅者并还本主。
三年四月将作大匠阎立德造新殿成移御之日谓侍臣曰：朕性不宜热所司频奏请造此殿既作之後深惧人劳今既暑热朕居屋下尚有流汗匠人暴露事亦可愍所以不令精妙意者只避炎暑耳长孙无忌曰：圣心每以恤人为念天德如此臣等不胜幸甚五年三月幸万年宫帝谓太尉长孙无忌曰：此宫非直凉冷宜人。且去京不远朕离此十年屋宇无多损坏昨者不易一椽一瓦便已可安不知公等得安堵未曹司廨署周足未乃亲制万年宫铭并序七百馀字群臣请刊石建于永光门诏从之。
十月修筑京师罗郭和雇雍州四万一千人三十日功毕九门仍各施观明德门一观至五门。
显庆元年敕司农少卿田仁汪因事东都旧殿馀址修乾元殿高一百二十尺东西三百四十五尺南北一百七十六尺。
六月改东宫弘教殿为崇教殿。
二年十二月以雒阳宫为东都雒州官吏阶品准雍州废雒阳宫搃监改青城宫为东都苑北面监明德宫为东都苑南面监雒阳宫农圃监为东都苑东面监食货监为东都苑西面监雒州北市置官员准东西市隶太府寺。
五年五月修雒水水波堰。又於东都苑内造八关宫寻改为合璧宫。
九月改东明门为宾跃门西明门为宣耀门时常机为司农少卿受诏检校东都营田园苑之事帝谓之曰：两都是朕东西二宅也。今之宫馆隋代所造岁序既淹渐将颓毁欲有修造。又费财力如何机奏曰：臣任司农向以十年前後省费今见贮钱三十万贯。若以供葺理可不劳而就也。帝大悦诏机兼统将作少府二司使渐营之，於是机始造宿羽高山等宫并移雒水之中桥自立德之西街徙於长夏之通衢遂废利涉桥公私以为便及机迁职帝登雒水高岸有临眺之美诏机於其所营上阳宫宫成移御之。
龙朔二年六月帝染风痹以宫内湫湿乃修旧大明宫改名蓬莱宫北据高原南望爽垲是年置正门曰：丹凤正殿曰：含元含元殿之後曰：宣政宣政左右有中书门下二省弘文史二馆。
三年二月税陇雍同岐豳华宁坊泾虢绛晋蒲庆等州率口钱修蓬莱宫。又减京官一月俸助修蓬莱宫四月移仗就蓬莱宫是月始御紫宸殿听政百寮奉贺新落成也。（初遣司稼少卿梁孝仁监造悉於庭院列白杨树右骁卫大将军契何力入宫中纵观孝仁指白杨曰：此木易长不过二三年宫中可得荫映何力不答但诵古诗白杨多悲风萧萧愁杀人意谓此是蒙墓木也。孝仁遽令拔去之更植梧桐谓人曰：礼失求之於野固不虚也。）。
麟德二年二月东都造乾元殿成所司奏乾元殿成其应天门先亦焚之及是亦造成为则天门（神龙元年三月十一日避元天后号改为应天门唐隆元年七月避中宗号改为神龙门开元初。又为应天门）。
乾封二年二月改万年宫依旧为九成宫。
咸亨元年三月改蓬莱宫为含元宫（长安元年十一月。又改为大明宫十二月。又改为大明殿神龙元年二月复改为含元殿）。
仪凤三年正月诏蓝田县新作凉宫宜名万全宫。
四年五月造紫桂宫於渑池县西（永淳元年四月改芳桂宫）是年帝入雒乃移御雒北阴殿尚书左仆射刘仁轨谓侍御史狄仁杰曰：古之陂池台榭皆在深宫重城之内不欲外人见之恐伤百姓之心也。韦弘机之作列岸廊在於堙堞之外万方朝谒无不觌之此岂致君尧舜之意哉！（弘机闻之曰：天下有道百司各奉职辅弼之臣则思献替之事腑脏之臣行诏守官而已吾不敢越分也。）。
永淳元年七月造奉天宫於嵩山之南仍置嵩阳县中宗神龙三年八月改玄武楼为制胜楼。
睿宗景元年十月以大内为太极宫。
玄宗开元二年七月宋王成器等累上表请以兴庆旧里宅为宫乃下制曰：朕昔与弟兄联居藩邸处奉圣训遂膺昌期尝思杜之游颇有芒砀之气王等固陈符瑞取则不远拟拟巡幸推而勿居虽府在京师亦同於谯沛式遵故事宜依今请遂以兴庆里旧邸为兴庆宫（初帝在藩邸与宋王等同居于兴庆里时人号曰：五王子宅至景隆末宅内龙龙池涌出望气者云：有天子气中宗数行其地命泛舟以驰象踏气以厌之至是为宫焉）後於西南置楼西面题曰：花萼相辉之楼南面题曰：勤政务本之楼（至二十五年帝戒诸王曰：奉先帝宫室不敢有加时时补葺已愧於劳人矣。唯兴庆创制乃朝廷百辟卿士以吾旧邸因欲修建不免群卿考室之词是即庶民子来之请亦所以表休徵之地新作南楼本欲察俗采风谣以防壅塞是亦古辟四门达四聪之意时有作乐宴慰不徒然也。今因大哥让朱邸以成花萼相辉之美历观自古圣帝明王有所兴作欲以助教化也。吾所异者式崇敦睦渐渍薄俗令其人信厚耳兴庆宫在东内之南自东内达南内有夹城复道径通北门达南内人主往来两宫莫知之宫之西南隅有花萼相辉勤政务本之楼禁苑在皇城之北苑东曲二十七里南北三十三里东至汶水西连故长安城南连京城北枕渭水苑内离宫亭以二十四所汉长安故城南东西十三里亦隶入苑中苑置四面监縂监以掌种植）。
五年七月改明堂为乾元殿诏曰：古之操皇纲执大象者何尝不上稽天道下顺人极或变通以随时爰损益以成务。且衢室创制度堂以筵因之以礼神是光孝德用之以布政盖称视朔先王所以厚人伦感天地者也。少阳有位上帝斯歆此则神贵於不黩礼殷於至敬今之明堂俯临宫掖比之严祀有异肃敬苟非宪章将何轨物繇是礼官博士公卿大夫广参群议钦。若前古宜存路寝之式用罢辟雍之号可改为乾元殿每临御宜依正殿礼。
十一年并州置北都诏曰：经邦创制建国设险必因时顺人统物立极我国家以神武圣德应天受命龙跃晋水凤翔太原建万代之模为亿兆之主犹成汤之居亳有周之兴岐朕以眇身纂承昌运守祖宗之大宝恢中兴之洪业叶时卜守经始此都事本因心情兼惟旧近者嘉祥荐至休瑞屡臻此皆宗祏降灵神潜暨岂伊菲德独享厥休昔尧理唐郊式建丹陵之地汉居雒邑更表南阳之都今王业正兴宫观犹在列于编郡情所未安非所以恢大圣之鸿规展孝思之诚敬其并州宜置北都改州为太原府刺史为尹司马为少尹太原晋阳为赤县诸县为畿县官吏品第视京雒两府是年置温泉宫於骊山。
十三年六月废都西市。
十六年正月始移仗於兴庆宫听政。
十九年六月诏曰：京雒两都是惟帝宅街衢坊市固须修整比闻取土穿掘因作秽污坑堑四方远近何以瞻瞩顷虽处分仍或有违宜令所司申明前敕更不得於街巷穿坑及取土其旧沟渠令当界乘整顿疏决墙宇桥道亦当界渐修不得广有劳後。
二十四年四月改造天津桥合为一桥。
六月广花萼楼筑夹城芙蓉园。
十二月毁东市东北角道政坊西北角以广花萼楼前。
二十六年正月修望春宫。
十月两京路行宫各造殿宇及屋千间。
二十七年九月於明堂旧址造乾元殿。
十月毁东都明堂之上层改下层为乾元殿。
二十八年正月两京路及城中苑内种果树。
天宝元年十月造长生殿名为集灵台以祀天神。
二年十二月东京应天门改为乾元门。
六载十月改温泉宫为华清宫。
十二月发冯翊华阴等郡丁夫筑会昌罗城於温阳置百司。
七载十二月玄元皇帝降于朝元阁改为降圣阁。
八载四月华清宫作观风楼。
五月於开远门外作振旅亭。
十载四月兴庆宫作交泰殿。
十二载十月城兴庆宫役京师及三辅人凡一万三千人并以时估酬钱。
肃宗至德二载十二月诏曰：顷以上皇在蜀朕亦居岐蜀郡宜改为南京凤翔改为西京西京为中京蜀郡改为成都府凤翔府尹已下官寮并同三京名号三载正月改丹凤楼门安化门为达礼门以禄山国雠恶闻其姓京城及坊门名有安字悉改之。
上元元年九月诏荆州大都督府宜改为江陵府仍为南都江陵县为赤县诸县为畿县长史为尹司马为少尹馀官属名位并同京兆府及京畿赤县并依旧。
二年九月诏曰：唐虞之代肇有九州王者所都文无异制其京兆府河南府太原府三京之号宜停其凤翔先为西京亦宜准此。
元年建卯月诏曰：五都之号其来自久宜以京兆府为上都河南府为东都凤翔府为西都江陵府为南都太原府为北都。
代宗广德元年九月禁城内六街种植。
二年二月。又诏禁之初诸军诸使以时艰岁俭奏耕京城六街之地以供刍，或谓非宜乃罢之。
永泰元年二月出内人一千人品官六百人赴东京守卫。
十一月河南等道都统黄门侍郎平章事王缙上言请减诸道军资钱四十万贯东都宫内殿宇从之二年正月京兆尹黎大发夫役种城内六街树是岁不许京城内坊市侵街筑墙造舍旧者并毁之德宗贞元三年作玄英门及观於大明宫北垣。
四年二月筑延喜门北複道属於永春门复延喜门观。
三月自武德东门筑垣约左藏库之北属宫城东垣，於是武库因而废焉其器械隶於军器仗。
五年正月户部侍郎班宏修玄武楼。
八年正月新作玄武门及庑会鞠场。
十二年八月增修望仙楼及广夹城及十六王宅时京城街衢中树缺县吏多栽榆树以其省便会吴凑为京兆尹每岁唯令植槐树成列。
十三年三月於麟德殿前新造亭子成名曰：会庆亭。
五月引龙首渠水自通化门入至太清宫前。
七月浚鱼藻池池先深一丈淘加四尺。
八月诏曰：昆明池俯近都城古之旧制蒲鱼所产实利於人宜令京兆尹韩皋充使即勾当修堰涨池。
十一月韩皋奏准敕涨昆明池修石炭贺兰两堰并造土堰开淘湖渠都用钱七千四百三十贯文。
十九年二月修含元殿。
宪宗元和二年六月左神策军新筑夹城别开门曰：玄化造楼曰：晨辉。
三年十月敕南内殿十三间墙舍共一千六百间及勤政楼明光楼。
六年五月毁兴安门南竹亭。
八年五月河南尹许孟容进东都图。
九年六月置礼宾院於长兴里北。
十二年四月命右神策军讠军中尉第五守进以众二千筑夹城自韶门芳林门西至德里以通于兴福寺。又置新市于芳林门南。
闰五月作蓬莱池周廊四百间。
十三年二月诏六军使创修麟德殿之右廊。又浚龙首池起承晖殿雕饰绮焕徙置佛寺之花木以充焉。
十四年正月徙置仗内教坊於延政里。
三月诏左右军各以官徒二千人修勤政楼。
穆宗以元和十五年正月即位二月诏於西上阁门西廊右畔便门以通宰臣自阁中赴延英路。
七月新作永安殿及宝庆殿及修日华门通乾门并朝堂廊舍。
八月发神策六军二千人浚鱼藻池。
十月发右神策军兵各千人於门下省东少阳院前筑墙。
长庆元年五月禁中造百尺楼时帑藏未实内外多事土木之功屡兴物议喧然以为不可。
敬宗宝历元年七月乙亥度支准宣进镜铜三千馀斤黄金银薄搃十万翻修清思院新殿及阳德殿图障。
二年正月甲戌左右神策六军威远皇城左右金吾共差二万人入内穿池修殿。
是月敕东都已来旧行宫宜令度支郎官一人领都料匠缘路检计及雒城宫阙与东都留守商议计料分析闻奏。
五月神策军於苑内古长安城中修汉未央宫。
文宗太和元年四月诏毁阳殿东放鸭亭望仙门侧看楼十间并敬宗所造也。
八月癸夕卩诏毁如京仓舍以其地归门下宝历未好广苑囿门下省马厩因通入禁中至是还之。
二年八月敕修安福楼及南殿院屋宇一百八十八间。又两仪殿及甘露殿共一百七十二间。
九月集贤院奏请创造昭庆门里西墙至集贤院门南廊舍三十九间许之。
九年二月敕都城胜赏之地唯有曲江承平已前亭馆接连近年废毁思俾葺修已令所司芟除栽植其诸司如有力要於曲江置亭馆者给与地任其营造七月右军擗仗使田金操请准敕拆银台门起修三门楼诏左军官徤二千人填龙首池以为鞠场。又诏左右军官徤各一千五百人赴曲江修建紫楼。
九月帝幸右银台门观门楼兴工之作发左右神策军一千五百人修淘曲江是日左右军奏修曲江楼毕各进图一轴是月内出新造紫楼彩霞亭额左军中尉仇士良以鼓吹迎於银台门（时帝好诗每吟杜甫曲江行云：江头宫殿锁干门细柳新蒲为谁绿乃知天宝已前曲江四面皆有行宫台殿思复平故事故为楼殿以临之）。
武宗会昌元年三月敕造灵符应圣院於龙首池。
五年正月造望仙台於郊坛。
六月修望仙楼及廊舍共五百三十九间。
宣宗大中元年二月敕修百福殿院八十间。
七月敕亲亲楼号雍和殿别造屋宇廊舍七百间。
二年正月敕左银台门楼屋宇及南面城墙至武楼。
五年诏明仪楼。
昭宗光化元年正月车驾在华州诏以韩建京师宫阙是月李茂贞与诸道相次进表助营宫苑诏遣建自华至京经度宫室开构桥道九月自华还京。
天元年正月梁王朱全忠遣将寇彦卿请车驾迁都雒阳闰四月至东都。
哀帝天二年五月诏改雒都诸门与西京门同者延喜门改宣仁门重明门改兴教门长乐门改光政门光范门改应天门乾化门改乾元门宣政门改敷政门宣政殿改贞观殿日华门改左延福门月华门改右延福门万寿门改万春门积庆门改兴善门含章门改膺福门含清门改延义门金銮门改千秋门延和门改章善门保宁殿改文思殿诏曰：法驾迁都之日雒京再建之初虑怀土有类於新丰惟更门以合於旧制今则妖星既出於雍分高闳难仿於秦馀宜复别门之名以壮卜年之永是用分疆画野显验於否臧东雒西京靡玄参於制度其京都见在门同西京门名并宜改复雒京旧门名盖避妖星之变也。
十月敕雒城坊曲内旧有朝臣及诸司宅舍经乱荒榛张全义葺理以来皆以耕垦既供军赋即系公田或恐妄有披论认为世业须烦按验遂启幸门其都内坊曲及畿内已耕殖田土诸色人并不得论认如要田业一任买置凡论认者不在给还之限如有本主元自差人勾当不在此限如荒田无主即许识认付河南府。
闰十二月皇城使奏伏以皇城之内咫尺禁闱晨夜巡警固须清肃伏乞准敕条漏鼓声绝後禁断人行今据军人百姓更敕动後尚恣夜行特乞圣慈再下六军止绝从之。
後唐庄宗同光元年四月即位於魏州是月升魏州为东京改元城县曰：兴唐贵乡县曰：唐晋都督府曰：兴唐府以太原为西京镇州为北都。
十二月壬申敕汴州伪庭所立殿宇诸门并去牌额复本名其宣武军额置於咸安门所在宫苑即充行宫应有不合安鸱吻处并可去之。
二年正月丁未敕朝元殿北是明堂殿伪梁改为朝元殿今复旧名其崇勋殿宜改为中兴殿应顺门改为永曜门太平门改为万春门通政门改为广政门凤鸣门改为韶和门万春门改为中兴门解缶卩殿改为端明殿。
八月敕三川奥壤四海名区为帝王光宅之都乃符瑞荐臻之地周朝始建卜年遂启於延洪汉室中兴即土是图於远大咸兹建极至我本朝壮丽可观浩穰为最千门万户为富庶之乡接庑连甍宛有升平之俗而自伪梁僭逆诸夏凭陵寻干戈而虐用蒸黎恣涂炭而毒流草木依凭兔苑啸聚枭巢遂令辇毂之间鞠兴芜没之叹朕自削平大憝纂嗣丕图重兴卜雒之都永启朝宗之会将资久远须议葺务令壮观於九重实在骈罗於万户京城应有空地任诸色人请射盖造藩方侯伯内外臣寮於京邑之中无安居之所亦可请射各自修营其空有主之地仍限半年本主须自盖如过限不盖屋宇亦许他人占射贵在成功不得虚占是月辛巳诏曰：朕刷荡妖氛收复京辇三灵胥悦万国骏奔凡在临毕同欣戴或出司土宇入觐朝廷。若无列第於神州何表爱君之诚节诸道节度观察防御团练刺史等并宜令雒京修宅一区既表皇居之壮丽复佳清雒之浩穰因我后之化家睹群居之恋阙。
壬午西都奏重修华清宫温汤屋宇。
三年三月详定院奏近并魏州为东京简诸道州县须先定两府始可各定官品未审依故事京兆河南为两府太原兴唐为次府天复以兴王之地别有进止敕不唯府额各定於等差兼亦都名须正於升降将为经久之制宜遵固本之文本朝故事雍州为西京京兆府雒州为东都河南府是谓京都两府并州旧为北都太原府在两府之次近以中兴大业以魏州为东京兴唐府权为东京为雒京窃以雒京历代帝王之都四方朝贡所便，爰自汉魏迄于隋唐方建都城是比宸极宜依旧以雒京为东都魏州改为邺都兴唐府与北京太原府并为次府岂独设官分职命秩免惑於有司抑亦画界分疆取则无违於故事四月壬寅武德使上言重修嘉庆殿请丹漆金碧以营之帝曰：此殿为火所废不可不修但务宏壮何烦华侈寻改为广寿殿。
六月壬戌勑河南府开永通厚载二门应京城内空地如本主有力即速令盖造。若不营即许诸色人请射起屋其月左谏议大夫崔忄惠上言曰：臣伏见雒都顷当制葺之初荒凉至甚才通行迳遍是荆榛此际集人开耕便许为主或农或圃逾三十年近岁居人渐多里巷颇隘须增屋室宜正街坊都邑之制度既成华夏之观瞻益壮因循未改污浊增深窃惟旧制宫苑之侧不许停秽恶之物今以菜园相接宗庙祠宇公府民家秽气薰蒸甚非蠲洁请议条制俾令四方则之。
八月左补阙杨途奏明君举事须合前规窃见京城之内尚有南州北州纵市井不可移改城池即宜毁废复见都城旧墙多已摧塌不可使浩穰神京旁通绿野徘徊壁垒俯近皇居无或因循常宜葺初光启未张全义为河南尹为蔡贼所攻乃於南市一方之地筑垒自固後更於市南。又筑嘉善坊为南城天复修都之际元未毁撤途所奏颇事宜。
九月中书奏右补阙杨途先奏毁废京内南北城臣简到同光二年八月二十七日河南尹张全义奏臣自僖宗朝叨蒙委寄节制雒京临莅之初须置城垒臣乃取南市曹界分兼展一两坊地修筑两城以立府衙廨署今区宇既平理合毁废其城濠如一时平治即计功不少百姓忙时难为差使令欲。且平女墙及拥门馀候农隙别取进止者奉敕京都之内古无郡城本朝多事以来诸侯握兵自保张全义土功未毁李罕之塞地犹存时既朗清故宜除。若时差夫役。又恐扰人宜令河南府先分擘出旧日街巷其城壕许人占射平填便任盖造屋宇其城基内旧有巷道处便为巷道不得因循妄有侵占仍请限一月如无力平许有力人户占射平填。
庚申新作兴教门楼。
明宗长兴元年正月宗正少卿李延祚奏请止绝车牛不於天津桥来往。
二年六月戊辰应京城六街及诸坊先许人建屋室近闻侵地太多乃至不通车驾今後盖造外须通车马或有越众牵盖并须画时毁拆并果园池亭外馀种莳菜园空田地如本自办即限三月内盖造须毕如自不办并许人收买敕旨伊雒之都皇王所宅乃夷夏归心之地非农桑取利之田当乱离而曾是荒凉及开泰而竞为葺从来阒寂多已骈阗永安天邑之居宜广神州之制宜令御史台两街使河南府专切依次第擘画晓示众多勿容侵越或有利便亦可临时详度奏闻其月河南府奏准敕京城坊市人户菜园许人收买切虑本主占佃年多以鬻蔬为业固多贫窭岂办盖造恐资有力转伤贫民敕旨都邑之间殷繁是贵欲九重之转盛在百堵以齐兴作事断自於不疑出令必归於画一比据巡司申奏为有乱射土田遂设规程令还价值只要增修舍屋添益闾阎贵使华夏共观壮丽朝廷以邦本兴隆之计务使骈阗府司以园圃价例之间恐伤贫下备详敷奏须议允俞其在京诸坊。若是有力人户及形势职掌曹司等已有居第外於别处及连宅置得菜园令园子主把或典赁与人者并准前敕价例出卖不得辄有违越如实是贫穷不济人户置得园圃年多手自灌园身自卖菜以供衣食者则与等第特添价直仍使买者不得广置地位各量事力须议修营并要酌中庶无逾越。
三年二月庚午平头门楼毕名乾通之门。
四月戊午中书奏奉敕重定三京诸道州府地望次第者据十道图旧制以王者所都之地为上本朝都长安遂以关内道为上今宗庙宫阙见都雒阳请以河南道为上关内道第二河东道第三馀依旧制。又本朝都长安以京兆府为上今都雒阳请以河南府为上其五府按十道图以关内道为上遂以凤翔府为首河中成都江陵兴元为次中兴初升魏博为兴唐府镇州为真定府皆是创业兴王之地不与诸府雷同今望以兴唐真定二府升在五府之上合为七府馀依旧制。
七月汴州李从＜耳严＞奏当州旧司天台有铜浑仪并板阁并在露地损烂欲毁拆敕旨复令缮理不得辄毁四年六月诏宫西新园宜名永芳园其间新殿宜名和庆殿。
愍帝应顺元年闰正月甲寅集贤院上言以赦书修创凌烟阁诏问阁高下等级其凌烟阁都长安时在西内三清殿侧画像皆北向阁有中隔隔内北面写功高宰辅南面写功高诸侯王隔外面次第图画功臣题赞自西京版荡四十馀年旧日主掌官吏及画像工人沦丧集贤院所属写真官画真官人数不少都雒後废职今将特起阁请先定佐命功臣人数请下翰林院预令写真本及下将作差人与画工序间架修建院内先有写真官沈居隐画真官王武琼二人相次沦亡无人应用诏集贤御书院复置写真官画真官各一员馀依所奏。
晋高祖天福二年正月丙寅改中兴殿中兴门为天福殿天福门五月丙辰御史中丞张昭远奏汴州在梁室朱氏称制之年有京都之号及唐庄宗平河南复废为宣武军至明宗行幸之时掌事者因缘葺衙城遂挂梁室时宫殿门牌额当时识者或窃非之昨车驾省方暂居梁苑臣观衙城内斋阁牌额一如明宗行幸之时无都号而有殿名恐非典据臣窃寻秦汉已来寰海之内銮舆所至多立宫名近代隋室於扬州立江都宫太原立汾阳宫岐州立仁寿宫唐朝於太原立晋阳宫同州立长春宫岐州立九成宫宫中殿阁皆题署牌额以类皇居臣伏准故事请於汴州衙城门权挂一宫门牌额则其馀斋阁并可以取便为名庶使天下式瞻稍为宜称者敕旨行阙宜以大宁宫为名其馀候续敕处分。
七月改玄德殿为广政殿玄德门为广政门。
十一月改雒京潜龙宅为广德宫北京潜龙宅为兴义宫。
三年十月丙辰诏曰：为国之规在於敏政建都之法务要利民历考前经朗然通论顾惟凉德获启丕基当数朝战伐之馀是兆庶伤残之後车徒既广帑廪咸虚经年之免粟飞刍继日而劳民动众尝烦漕运不给供须今汴州水陆要冲山河形势乃万庾千厢之地是四通八达之郊，爰自按巡益观宜便俾升都邑以利兵民汴州宜升为东京置开封府仍升开封浚仪两县为赤县馀升为畿县应旧制开封府时所管属县并可仍旧割属收管亦升为畿县其雒京改为西京其雍京改为晋昌军丁亥诏改太宁宫门为明德门。又改京城诸门名额南门尉氏门以薰风为名西二门郑门梁门以金义乾明为名北二门酸棘封丘门以玄化宣阳为名东二门曹门宋门以迎春仁和为名。
四年二月辛邜改东京玉华殿为永福殿三月己卯改明德殿为滋德殿宫城南门同名故也。
五年九月戊子改东京上源驿为都亭驿。
六年八月壬子敕改邺都皇城南门应天门为乾明门大名馆为都亭驿。
七年闰三月敕改宣明门为朱凤武德殿为视政文思殿为崇德画堂为太清寝殿为乾福其门悉从殿名皇城南门改为乾明北为玄德东为万春西为千秋。
四月乙丑敕改邺都罗城及大城诸门罗城南博门为广运门观音门为金明门橙槽门为清景门寇氏门为永芳门朝城门为景风门大城南门为昭明门观德门为广义门北河门为靖安门魏县门为膺福门尉氏门为迎春门朝臣门为兴仁门上斗门为延清门下斗门为通远门。
汉高祖以天福十二年二月即位於太原宫以太原为北京五月车驾至东京（即汴州也。）。
周太祖广顺元年六月以唐都长安时京城等门比定今东京诸门薰风等为京城门明德门为皇城门启运等为宫城门龙等为宫门崇元等为殿门。
二年正月诏开封府补京师罗郭率府界丁夫五万五千板筑旬日罢以积年不不可通过兼淘抒旧壕免雨水坏民庐舍故也。
三年六月雒京武行德言五凤楼西面朵楼北专座落一丈三尺。
十月敕入厚载门内向东横街东北屋宇宜令弘文馆史馆集贤等三馆於此分擘廨署。
世宗显德元年七月西京留守武行德率其部民万数完雒阳罗城先是车驾自太原回行德觐於河阳帝以雒表城隍颓缺有日矣。因面谕行德令葺之繇是徵丁夫数千而加板筑焉。
二年四月诏曰：惟王建国实曰：京师度地居民固有前则东京华夷臻凑水陆会通时向隆平日增繁盛而都城因旧制度未恢诸卫军营或多窄百司公署无处兴修加以坊市之中邸店有限工商外至亿兆无穷僦赁之资增添不定贫阙之户供办实艰而。又屋宇交连街衢湫隘入夏有暑湿之苦居常多烟火之忧将便公私须广都邑宜令所司於京城四面别筑罗城先立标帜候将来冬末春初农务时即量差近甸人夫渐次修筑春作才动便令放散如或土功未毕则迤逦次年筑所冀宽容办集今後凡有营葬及兴置宅灶井草市并须去标帜七里外其标帜内候官中擘画定街巷军营仓场诸司公廨院务了即任百姓营造。
三年六月癸亥诏曰：辇毂之下谓之浩穰万国骏奔四方繁会此地比为藩翰近建京都人物諠阗闾巷隘雨雪则有泥泞之患风旱则多火烛之忧每遇炎蒸易生疫疾近者开广都邑展引街坊。虽然暂劳久成大利朕昨自淮上回及京师周览康衢更思通济千门万户庶谐安逸之心盛暑隆冬倍减寒温之苦其京城内街道阔五十步者许两边人户各於五步内取便种树掘井修盖凉棚其三十步以下至二十五步者各与三步其次有差。
五年五月赐东京新城诸门名额在寅曰：寅宾门在辰曰：延春门在巳曰：朱明门在午曰：景风门在未曰：畏景门在申曰：迎秋门在戌曰：肃政门在亥曰：玄德门在子曰：长景门在丑曰：爱景门改大内东偏旧宾天门为通苑门。又以京城东新修驿为怀信驿以待江南贡使焉。
恭帝显德六年十二月改万岁殿为紫宸殿。
