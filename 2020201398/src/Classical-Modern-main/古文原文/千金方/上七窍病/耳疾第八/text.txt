<spanstyle= font-family:FangSong_GB2312; >（方五十五首）</span>
<strong>治肾热背急挛痛，耳脓血出，或生肉塞之，不闻人声方。</strong>
磁石白术牡蛎（各五两）甘草（一两）生麦门冬（六两）生地黄汁（一升）芍药（四两）葱白（一升）大枣（十五枚）
上九味咀。以水九升，煮取三升，分三服。
<strong>治肾热，面黑目白，肾气内伤，耳鸣吼闹、短气，四肢疼痛，腰背相引，小便黄赤方。</strong>
羊肾（一具治如食法）白术（五两）生姜（六两）玄参（四两）泽泻（二两）芍药茯苓（各三两）淡竹叶（切二升）生地黄（切一升）
上九味咀。以水二斗煮羊肾、竹叶，取一斗，去滓澄之，下药，煮取三升，分三服，不已，三日更服一剂。
<strong>治肾热、耳脓血出溜，日夜不止方。</strong>
鲤鱼脑一枚鲤鱼肠一具（洗细切）鲤鱼三斤乌麻子（熬令香）一升
上四味先捣麻子碎，次下余药捣为一家，纳器中，微火熬暖，布裹敷耳得，两食顷开之，有白虫出，复更作药。若两耳并脓出，用此为一剂，敷两耳。若只一耳，分药为两剂敷，不过三敷，耳便瘥。慎风冷。
<strong>治肾虚寒，腰脊苦痛，阴阳微弱，耳鸣焦枯方。</strong>
生地黄汁（二升）生天门冬汁白蜜（各三升）羊肾（一具炙）白术麦曲（各一斤）甘草干姜地骨皮（各八两）桂心杜仲黄（各四两）当归五味子（各三两）
上十四味末之，纳盆中，取前三物汁和研，微火上暖盆，取热更研，日曝干，常研，令离盆，酒服方寸匕，日再。
<strong>治耳聋鸣、汁出，皆由肾寒，或一二十年不瘥方。</strong>
故铁（二十斤烧赤，水五斗浸三宿，去铁澄清）柘根（三十斤水一石煮取五斗，去滓澄清）菖蒲（切五斗水一石煮取五斗，去滓澄清）
上三味合一石五斗，用米二石，并曲二斗，酿如常法，酒用一月封头开清，用磁石吸者三斤，捣为末，纳酒中，浸三宿，饮之，日夜饮，常取小小醉而眠，取闻人语乃止药。
<strong>又方</strong>服天门冬酒百日瘥方（在第十四卷中）。
<strong>又方</strong>矾石少许，以生菖蒲根汁和，点入耳中。
<strong>治劳聋，气聋，风聋，虚聋，毒聋，久聋耳鸣方。</strong>
山茱萸干姜巴戟天芍药泽泻桂心菟丝子黄干地黄远志蛇床子石斛当归细辛苁蓉牡丹人参甘草附子（各二两）菖蒲（一两）羊肾（二枚）
上二十三味末之，蜜丸如梧子大。食后服十五丸，日三，加至三四十丸止。皆缘肾虚耳，故作补肾方，又作薄利九窍药即瘥。
<strong>治耳聋方。</strong>
生地黄（极粗者长一寸半）巴豆杏仁（各七枚）印成盐（两颗）头发（如鸡子大，烧灰）
上五味治下筛，以绵薄裹，纳耳中一日一夜，若小损即去之。直以物塞耳，耳中黄水及脓出，渐渐有效，不得更着。不着一宿后，更纳一日一夜，还去之，根据前。
<strong>又方</strong>蓖麻仁（五合）杏仁菖蒲磁石桃仁（各三分）巴豆（一分）石盐（三分）附子（二分）薰陆香松脂（各十分）蜡（八分）通草（三分）
上十二味先捣草、石令细，别研诸仁如脂，纳松脂、蜡，合捣数千杵，令可丸乃止。以如枣核大绵裹塞耳，一日四五度，出之转捻，不过三四日，易之。
<strong>又方</strong>磁石（四两）天门冬地骨皮生姜（各三两）山茱萸茯苓菖蒲川芎枳实白芷橘皮甘草土瓜根牡荆子（各二两）竹沥（二升）
上十五味咀。以水八升煮减半，纳沥煮取二升五合，分三服，五日一剂，三日乃着散纳耳中，如后方。
石菖蒲白蔹牡丹山茱萸牛膝土瓜根（各二两）磁石（四两）
上七味治下筛，绵裹塞耳，日一易之。仍服大三五七散佳（方在第十三卷中）。
<strong>又方</strong>薰陆香蓖麻松脂蜡乱发灰石盐上六味等分末之。作丸绵裹塞耳，时易之，瘥止。
<strong>治耳聋方。</strong>
巴豆（十四枚）成炼松脂（半两）
上二味合治丸如黍米大，绵裹以簪头着耳中，一日一易。药如硬，微火炙之，以汗出乃愈，大效。
<strong>又方</strong>雄鲤鱼脑（二两）防风菖蒲细辛附子川芎（各六铢）
上六味咀，以鱼脑合煎，三沸，三上三下之，膏香为成，滤去滓，冷，以一枣核灌耳中，以绵塞之。（《古今录验》用疗风聋年久、耳中鸣者，以当归代防风，以白芷代川芎）
<strong>又方</strong>竹筒盛鲤鱼脑，炊饭处蒸之，令烊，注耳中。
<strong>又方</strong>菖蒲、附子各等分末之，以麻油和，以绵裹纳耳中。（《广济方》以疗耳猝痛求死者
<strong>又方</strong>矾石甘草菖蒲当归细辛防风川芎白芷附子乌贼骨皂荚（各半两）巴豆（十四枚）
上十二味薄切，三升醋渍一宿，以不中水鸡膏九合煎，三上三下。以巴豆黄，膏成，去滓，纳雄黄末，搅调，取枣核大沥耳中，绵塞之，日三易。
<strong>又方</strong>烧铁令赤，投酒中饮之，仍以磁石塞耳中，日一易。夜去之，旦别着。
<strong>又方</strong>蓖麻（一百颗去皮）大枣（十五枚去皮核）
上二味熟捣丸如杏仁，纳耳中二十日，瘥。
<strong>又方</strong>芥子捣碎，以男儿乳和，绵裹纳之。
<strong>又方</strong>取柴胡苗汁灌耳中，再度瘥。
<strong>又方</strong>作一坑可容二升许，着炭火其中，坑似窖形，以砖覆口上，砖上作一孔子，容小指，砖孔上着地黄一升，以木盆覆之，以泥泥盆下，勿泄，盆底上钻一小孔，可容箸，其孔上着三重布，以耳孔当盆上熏，久若闷，去黄水，发裹盐塞之，不过二三度，神效。
<strong>又方</strong>捣豉作饼填耳内，以地黄长五六分，削一头令尖，纳耳中，与豉饼底齐，饼上着楸叶，盖之，剜一孔如箸头，透饼于上，灸三壮。
<strong>又方</strong>作泥饼子，浓薄如馄饨皮，覆耳上四边，勿令泄气，当耳孔上以草刺泥饼，穿作一小孔，于上以艾灸之百壮，候耳中痛不可忍即止。侧耳泻却黄水出尽，即瘥。当灸时，若泥干，数易之。
<strong>又方</strong>酒三升，碎牡荆子二升，浸七日，去滓，任性服尽，虽三十年久聋亦瘥。
<strong>又方</strong>截箭竿二寸纳耳中，以面拥四畔，勿令泄气，灸筒上七壮。
<strong>又方</strong>硫黄、雄黄各等分为末，绵裹纳耳中，数日闻人语声。
<strong>又方</strong>桂心（十八铢）野葛（六铢）成煎鸡肪（五两上三味咀，于铜器中微火煎三沸，去滓，密贮勿泄，以苇筒盛如枣核大，火炙令少热，欹卧倾耳灌之，如此十日耵聍自出，大如指，长一寸，久聋不过三十日，以发裹膏深塞。莫使泄气，五日乃出之。（《千金翼》云治二十年耳聋）
<strong>治耳聋齿痛赤膏方。</strong>
桂心大黄白术细辛川芎（各一两）干姜（二两）丹参（五两）蜀椒（一升）巴豆（十枚）大附子（二枚）
上十味咀，以苦酒二升浸一宿，纳成煎猪肪三斤，火上煎，三上三下，药成，去滓，可服可摩。耳聋者绵裹纳耳中，齿冷痛，则着齿间，诸痛皆摩。若腹中有病，以酒和服如枣许大。咽喉痛，取枣核大吞之。
<strong>又方</strong>以绵裹蛇膏塞耳，神良。
<strong>又方</strong>淳酢微火煎附子一宿，削令可入耳，以绵裹塞之。
<strong>治猝耳聋方。</strong>
细辛菖蒲（各六铢）杏仁曲末（各十铢）
上四味和捣为丸，干即着少猪脂，如枣核大，绵裹纳耳中，日一易，小瘥，二日一易，夜去，旦塞之。
<strong>治三十年耳聋方。</strong>
故铁三十斤，以水七斗，浸三宿，取汁，入曲酿米七斗，如常造酒法，候熟，取磁石一斤，研末，浸酒中，三日乃可饮，取醉；以绵裹磁石纳耳中，好覆头卧，酒醒去磁石，即瘥
<strong>治耳鸣聋方</strong>。
当归细辛川芎防风附子白芷（各六铢）
上六味末之，以鲤鱼脑八两合煎，三上三下，膏成，去滓，以枣核大灌耳中，旦以绵塞耳孔。
<strong>治耳鸣如流水声，不治久成聋方。</strong>
生乌头掘得，乘湿削如枣核大，纳耳中，日一易之，不过三日，愈。亦疗痒及猝风聋。
<strong>治耳鸣水入方。</strong>
通草细辛桂心（各十八铢）菖蒲（一两）附子（六铢）矾石（六铢）当归甘草（各十二铢）独活（一两半）
上九味末之，以白鹅脂半合，稍稍和如枣核，绵裹纳耳中，日三，旋旋和用（一本用葱涕半合）。
<strong>治耳聋有脓散方。</strong>
乌贼骨釜底墨龙骨伏龙肝（各半两）附子（一两）禹余粮（六铢）
上六味末之，取皂荚子大，绵裹纳耳中，日一易，取瘥。不瘥者有虫，加麝香一豆大。
<strong>治耳聋有脓，不瘥有虫方。</strong>
鲤鱼肠（一具切）醋（三合）
上二味和捣，帛裹纳耳中，两食顷，当闷痛，有白虫着药，去之，更入新者，虫尽乃止，药择去虫，还可用。
<strong>又方</strong>先以纸缠去耳中汁，以矾石末粉耳中。次石盐末粉其上，食久乃起，不过再度，永瘥。
<strong>又方</strong>捣桂和鲤鱼脑纳耳中，不过三四度。
<strong>治耳出脓汁方。</strong>
矾石乌贼骨黄连赤石脂上四味等分末之，以绵裹如枣核。纳耳中，日三。（《短剧》不用赤石脂，姚氏加龙骨一两，《千金翼》同姚氏）
治耳，耳中痛，脓血出方。
取釜月下灰，敷耳中，日三易之，每换，以篦子去之，再着，取瘥止。
<strong>治耳方。</strong>
桃仁熟捣，以故绯绢裹，纳耳中，日三易，以瘥为度。
<strong>治底耳方。</strong>
黄矾烧，绵裹纳耳中，不过二三日愈。或以苇管吹耳中。（《肘后》以疗耳卒肿出脓）
<strong>治耳聋，干耵聍不可出方。</strong>
捣自死白项蚯蚓，安葱叶中，面封头，蒸之令熟，并化为水，以汁滴入耳中，满即止，不过数度，即挑易出，瘥后，发裹盐塞之。（《肘后》以疗蚰蜒入耳效）
<strong>又方</strong>灌酢三年者最良，绵塞之，半日许，必有物出。
治百虫入耳方末蜀椒一撮，以半升醋调灌耳中，行二十步即出。
<strong>又方</strong>取桃叶火熨，卷之以塞耳，立出。
<strong>又方</strong>车肛脂敷耳孔，虫自出。（《肘后》以疗耳脓血）
<strong>又方</strong>以葱涕灌耳中，虫即出，亦治耳聋。
<strong>治蜈蚣入耳方。</strong>
炙猪肉令香，掩耳即出。
<strong>治蚰蜒入耳方。</strong>
炒胡麻捣之，以葛袋盛，倾耳枕之，即出。
<strong>又方</strong>以牛酪灌之，满耳即出，出当半消。若入腹中，空腹食好酪一二升，即化为黄水而出，不尽更服手用，神效。（《千金翼》作牛乳）
<strong>治耳中有物不可出方。</strong>
以弓弦从一头令散，敷好胶柱，着耳中物上停之，令相着，徐徐引出。
