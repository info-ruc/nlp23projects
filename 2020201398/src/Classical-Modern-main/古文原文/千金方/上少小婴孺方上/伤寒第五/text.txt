<spanstyle= font-family:FangSong_GB2312; >（论一首方三十首灸法一首）</span>
论曰∶夫小儿未能冒涉霜雪，乃不病伤寒也，大人解脱之久，伤于寒冷，则不论耳，然天行非节之气，其亦得之，有时行疾疫之年，小儿出腹，但患斑者也，治其时行节度，故如大人法，但用药，分剂少异，药小冷耳。
<strong>麦门冬汤<br/></strong>治小儿未满百日伤寒，鼻衄身热呕逆方。
麦门冬（十八铢）石膏寒水石甘草（各半两）桂心（八铢）
上五味咀，以水二升半，煮取一升，每服一合，日三。
<strong>芍药四物解肌汤<br/></strong><strong>治少小伤寒方。</strong>
芍药黄芩升麻葛根（各半两）
上四味咀以水三升，煮取九合，去滓，分五服，期岁以上，分三服。
<strong>麻黄汤<br/></strong>治少小伤寒，发热咳嗽，头面热者方。
麻黄生姜黄芩（各一两）甘草桂心石膏芍药（各半两）杏仁（十枚）
上八味咀，以水四升，煮取一升半，分二服，儿若小以意减之。
治小儿伤寒方∶葛根汁淡竹沥（各六合）
上二味相和，二三岁儿分三服，百日儿斟酌服之，不宜生，煮服佳。
治小儿时气方∶桃叶三两捣，以水五升，煮十沸，取汁，日五六遍淋之，若复发，烧雄鼠屎二枚，烧水调服之。
<strong>五味子汤<br/></strong>治小儿伤寒，病久不除，瘥后复剧，瘦瘠骨立方。
五味子（十铢）麦门冬黄连黄芩大黄前胡（各六铢）芒硝（五铢）石膏（一两）
上十味咀，以水三升，煮取一升半，服二合，得下便止，计大小增减之。
<strong>莽草浴汤<br/></strong><strong>治少小伤寒方。</strong>
莽草（半斤）牡蛎（四两）雷丸（三十枚）大黄（一两）蛇床子（一升）
上五味咀以水三斗，煮取斗半，适寒温以浴儿，避眼及阴。
<strong>又方</strong>治小儿猝寒热，不佳，不能服药方。
莽草丹参桂心（各三两）菖蒲（半斤）雷丸（一升）蛇床子（二两）
上六味咀以水二斗，煮三五沸，适寒温以浴儿，避眼及阴。
<strong>雷丸浴汤<br/></strong><strong>治小儿忽寒热方。</strong>
雷丸（二十枚）大黄（四两）黄芩（一两）苦参石膏（各三两）丹参（二两）
上六味咀，以水二斗，煮取一斗半浴儿，避眼及阴，浴讫以粉粉之，勿浓衣，一宿复浴。
<strong>李叶浴汤<br/></strong><strong>治少小身热方。</strong>
李叶随多少，咀，以水煮，去滓，浴儿，良。
<strong>柳枝浴汤<br/></strong>治小儿生一月至五月，乍寒乍热方。
柳枝细切，煮取汁洗儿，若渴，绞冬瓜汁服之。
<strong>青木香浴汤<br/></strong><strong>治小儿壮热羸瘠方。</strong>
青木香（四两）麻子仁竹叶（各一升）虎骨（五两）白芷（三两）
上五味咀，以水二斗，煮取一斗，稍稍浴儿。
<strong>十二物寒水石散<br/></strong><strong>治少小身体壮热，不能服药方。</strong>
寒水石芒硝滑石石膏赤石脂青木香大黄甘草黄芩防风川芎麻黄根
上各等分，合治下筛，以粉一升，药屑三合相和，复以筛筛之，以粉儿身，日三。
<strong>李根汤<br/></strong><strong>治小儿暴有热，得之二三日者方。</strong>
李根桂心芒硝（各十八铢）麦门冬甘草（各一两）
上五味咀，以水三升，煮取一升，分五服。
<strong>升麻汤<br/></strong><strong>治小儿伤寒，变热毒病，身热面赤，口燥，心腹坚急，大小便不利，或口疮者，或因壮热，便四肢挛掣惊，乃成痫疾，时发时醒，醒后身热如火者，悉主之方。</strong>
升麻白薇麻黄葳蕤柴胡甘草（各半两）黄芩（一两）朴硝大黄钩藤（各六铢）
上十味咀，以水三升先煮麻黄去上沫，纳诸药煮，取一升。儿生三十日至六十日，一服二合；六十日至百日，一服二合半；百日至二百日，一服三合。
<strong>大黄汤<br/></strong><strong>治小儿肉中挟宿热，瘦瘠，热进退休作无时方</strong>。
大黄甘草芒硝（各半两）桂心（八铢）石膏（一两）大枣（五枚）
上六味咀，以水三升，煮取一升，每服二合。
<strong>又方治小儿腹大短气，热有进退，食不安谷为不化方</strong>。
大黄黄芩甘草麦门冬芒硝（各半两）石膏（一两）桂心（八铢）
上七味咀，以水三升，煮取一升半，分三服。期岁以下小儿作五服。
<strong>蜀漆汤<br/></strong><strong>治小儿潮热方。</strong>
蜀漆甘草知母龙骨牡蛎（各半两）
上五味咀，以水四升，煮取一升，去滓，一岁儿少少温服半合，日再。
<strong>竹叶汤<br/></strong><strong>治小儿夏月患腹中伏热，温壮来往，或患下痢，色或白或黄，三焦不利方。</strong>
竹叶（切）小麦（各五合）柴胡麦门冬人参甘草（各半两）茯苓（十八铢）黄芩（一两六铢）
上八味咀，以水四升，煮竹叶小麦，取三升，去竹叶小麦，下诸药煮，取一升半，分三服。若小儿夏月忽壮热烧人手，洞下黄溏，气力然，脉极洪数，用此方加大黄二两，再服得下，即瘥。
<strong>又方</strong>治五六岁儿温壮，腹中急满，息不利，或有微肿，亦中极羸，不下饮食，坚痞，手足逆冷方。
竹叶（切一升）小麦（半升）甘草黄芩栝蒌根泽泻茯苓知母白术大黄（各一两）桂心（二铢）生姜（一两半）人参麦冬半夏（各二两）当归（十八铢）
上十六味咀，以水七升，煮竹叶、小麦，取四升，去滓，纳诸药煎，取一升六合，分四服。
<strong>治小儿连壮热，实滞不去，寒热往来，微惊悸方∶</strong>
大黄（一两）黄芩栝蒌根甘草（各十八铢）滑石（二两）桂心牡蛎人参龙骨
上十二味咀，以水四升，煮取一升半，每服三合，一日一夜令尽，虽吐亦与之。（一本加紫石英半两。）
<strong>调中汤<br/></strong>治小儿春秋月晨夕中暴冷，冷气折其四肢，热不得泄，则壮热冷气入胃，变下痢，或欲赤白滞起数去，小腹胀痛极壮热，气脉洪大，或急数者，服之热便歇，下亦瘥也，但壮热不吐下者，亦主之方。
葛根黄芩茯苓桔梗芍药白术本大黄甘草（各六铢）
上九味咀，以水二升，煮取五合，服法如前篇龙胆汤下，量儿大小以意服之。
<strong>生地黄汤<br/></strong><strong>治小儿寒热进退，啼呼腹痛方。</strong>
生地黄桂心（各二两）
上二味咀以水三升，煮取一升，期岁以下服二合，以上三合。一方七味，有芍药、寒水石
<strong>又方</strong>治小儿伤寒发黄方。
捣土瓜根汁三合，服之。
<strong>又方</strong>捣韭根汁，澄清，取如大豆许，滴儿鼻中，即出黄水，瘥。
<strong>又方</strong>捣青麦汁服之。
<strong>又方</strong>小豆（三七枚）瓜蒂（二七枚）糯米（四十枚）
上三味为末，吹入鼻中。
<strong>二物通汗散<br/></strong><strong>治少小有热不汗方。</strong>
粉（半斤）雷丸（四两）
上捣为细末和下筛，以粉儿身。
<strong>二物茯苓粉散<br/></strong><strong>治少小头汗方</strong>。
茯苓牡蛎（各四两）
上治下筛，以粉八两，合捣为散，有热辄以粉，汗即止。
<strong>三物黄连粉散<br/></strong><strong>治少小盗汗方。</strong>
黄连牡蛎贝母（各十八铢）
上以粉一升，合捣下筛，取粉儿身，佳。
<strong>犀角饮子<br/></strong>此由心脏热之所感，宜服此方。
犀角（十八铢）茯神（一两）麦门冬（一两半）甘草（半两）白术（六铢）
上五味咀，以水九合，煎取四合，分服。加龙齿一两，佳。
<strong>恒山汤<br/></strong>治小儿温疟。
恒山（切一两）小麦（三合）淡竹叶（切一升）
上三味以水一升半，煮取五合，量儿大小分服。
<strong>又方</strong>鹿角末临发时先服一钱匕。
<strong>又方</strong>烧鳖甲灰，以酒服一钱匕，至发时服三匕，并以火炙身。
<strong>又方</strong>烧鸡中黄皮为末，和乳与服，男雄女雌。
<strong>又方</strong>灸两乳下一指，三壮。
