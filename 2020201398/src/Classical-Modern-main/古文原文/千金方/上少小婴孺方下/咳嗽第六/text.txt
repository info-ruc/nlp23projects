<spanstyle= font-family:FangSong_GB2312; >（方十四首）</span>
小儿出胎二百许日，头身患小小疮，治护小瘥，复发，五月中忽小小咳嗽，微温和治之，因变痫，一日二十过发，四肢缩动，背脊KTKT，眼反，须臾气绝，良久复苏，已与常治痫汤，得快吐下，经日不间，尔后单与竹沥汁，稍进，一日一夕中合进一升许，发时小疏，明日与此竹沥汤，得吐下，发便大折，其间犹稍稍与竹沥汁。
<strong>竹沥汤方<br/></strong>竹沥（五合）黄芩（三十铢）木防己羚羊角白术（各六铢，一作白藓）大黄（二两）茵芋（三铢）麻黄白薇桑寄生萆（一方无）甘草（各半两）
上十二味咀，以水二升半，煮取药减半，纳竹沥，煎取一升，分服二合，相去一食久。进一服。
<strong>紫菀汤<br/></strong>治小儿中冷及伤寒暴嗽，或上气咽喉鸣气逆，或鼻塞清水出方。
紫菀杏仁黄芩当归甘草橘皮青木香麻黄桂心（各六铢）大黄（一两）
上十味咀，以水三升，煮取九合，去滓，六十日至百日儿一服二合半，一百日至二百日儿一服三合。
<strong>五味子汤<br/></strong>治小儿风冷入肺，上气气逆，面青，喘迫咳嗽，昼夜不息，食则吐不下方。
五味子当归（各半两）麻黄干姜桂心人参紫菀甘草（各一两）款冬花细辛（各三铢）大黄（一两半）
上十一味咀，以水二升半，煮取九合，去滓，儿六十日至百日一服二合半，一百日至二百日一服三合，其大黄别浸一宿下。（一方无款冬花、大黄，有大枣三枚。
<strong>治小儿大人咳逆短气，胸中吸吸，呵出涕唾，嗽出臭脓方∶</strong>
烧淡竹沥，煮二十沸，小儿一服一合，日五服。大人一升，亦日五服。不妨食，息乳哺治小儿寒热咳逆，膈中有乳癖，若吐不欲食方∶
干地黄（四两）麦冬五味子蜜（各半斤）大黄硝石（各一两）
上六味咀，以水三升，煮取一升，去滓，纳硝石、蜜，煮令沸，服二合，日三，胸中当有宿乳汁一升许出。大者服五合。
<strong>射干汤<br/></strong><strong>治小儿咳逆，喘息如水鸡声方。</strong>
射干麻黄紫菀甘草生姜（各一两）半夏（五枚）桂心（五寸）大枣（二十枚）
上八味咀，以水七升，煮取一升五合，去滓，纳蜜五合，煎一沸，分温服二合，日三
又方半夏（四两）紫菀桂心生姜细辛阿胶甘草（各二两）蜜（一合）款冬花（二？）
上九味咀，以水一斗，煮半夏取六升，去滓，纳诸药煮取二升五合，五岁儿服一升，二岁儿服六合，量儿大小多少加减之。
<strong>杏仁丸<br/>治大人小儿咳逆上气方。</strong>
杏三升，熟捣如膏，蜜一升为三份，以一份纳杏仁捣，令强，更纳一份捣之如膏，又纳一份捣熟止，先食已含咽之，多少自在，日三，每服不得过半方寸匕，则利。
<strong>又方</strong>半夏（二斤去皮，河水洗六七度完用）甘草（四两）白矾（一斤研末）丁香缩砂草蔻川升麻（各四两）
上七味，以好酒一斗与半夏拌，和匀同浸，春冬三七日，夏秋七日，密封口，日足取出，用冷水急洗，风吹干，每服一粒，嚼破，用姜汤下，或干吃，候六十日干方得服。（疑非孙思邈方。）
<strong>八味生姜煎<br/>治少小嗽方。</strong>
生姜（七两）干姜（四两）桂心（二两）甘草款冬花紫菀（各三两）杏仁蜜（各一斤）
上合诸药为末，微火上，煎取如饴。量其大小多少与儿含咽之，百日小儿如枣核许，日四五服，甚有验。
<strong>四物款冬丸<br/></strong><strong>治小儿嗽，昼瘥夜甚，初不得息，不能复啼方。</strong>
款冬花紫菀（各一两半）桂心（半两）伏龙肝（六铢）
上为末，蜜和如泥，取如枣核大敷乳头令儿饮之，日三敷之，渐渐令儿饮之。
<strong>菖蒲丸<br/></strong><strong>治小儿暴冷嗽，及积风冷嗽，兼气逆鸣方。</strong>
菖蒲乌头杏仁矾石细辛皂荚（各六铢）款冬花干姜桂心紫菀（各十八铢）川椒（五铢）吴茱萸（六合）
上十二味为末，蜜丸如梧子，三岁儿饮服五丸，加至十丸，日三。儿小以意减之，儿大以意加之。暴嗽数服便瘥。
<strong>桂枝汤<br/></strong><strong>治少小十日以上至五十日，卒得謦咳，吐乳，呕逆，暴嗽，昼夜不得息方。</strong>
桂枝（半两）甘草（二两半）紫菀（十八铢）麦冬（一两十八铢）
上四味咀，以水二升，煮取半升，以绵着汤中，捉绵滴儿口中，昼夜四五过与之。节乳哺。
治少小卒肩息上气，不得安，此恶风入肺方。
<strong>麻黄汤<br/></strong>麻黄（四两）甘草（一两）桂心（五寸）五味子（半斤）半夏生姜（各二两）
上六味咀，以水五升，煮取二升，百日儿服一合，大小节度服之，便愈。
