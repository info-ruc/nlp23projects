<spanstyle= font-family:FangSong_GB2312; >（方一百十一首灸法十三首）</span>
<strong>治小儿脐中生疮方∶</strong>
桑汁敷乳上，使儿饮之。
<strong>又方</strong>饮羊乳及血。
<strong>治小儿风脐遂作恶疮，历年不瘥方∶</strong>
取东壁土敷之，大佳。若汁不止，烧苍耳子粉之。
又方干蛴螬虫末粉之，不过三四度瘥。
<strong>治小儿脐不合方∶</strong>
取车辖脂烧灰，日一敷之。
又方烧蜂房灰为末敷之。
<strong>治小儿脐中生疮方∶</strong>
烧甑带灰和膏敷之。
<strong>治小儿脐赤肿方∶</strong>
杏仁（半两）猪颊车髓（十八铢）
上二味先研杏仁如脂，和髓敷脐中肿上。
<strong>白石脂散<br/>治小儿脐汁不止，兼赤肿方。</strong>
以白石脂细研，熬令微暖以粉脐疮，日三四度。
<strong>治小儿鹅口，不能饮乳方∶</strong>
鹅屎汁沥儿口中。
又方黍米汁涂之。
<strong>又方</strong>取小儿父母乱发洗净，缠桃枝沾取井花水，东向向日以发拭口中白乳，以置水中七过沥洗，三朝作之。
<strong>治小儿心热，口为生疮，重舌鹅口方∶</strong>
柘根锉五升，无根弓材亦佳，以水五升，煮取二升，去滓，煎取五合，细细敷之，数次良。
<strong>治口疮白漫漫方∶</strong>
先以父净发拭口，次取桑汁涂之。
<strong>治重舌舌强，不能收唾方∶</strong>
鹿角末如大豆许安舌下，日三四度。亦治小儿不能乳。
<strong>又方</strong>取蛇蜕烧末，以鸡毛沾醇醋点药，掠舌下愈。
<strong>治小儿重舌方∶</strong>
取田中蜂房烧灰，和酒涂喉下愈。
<strong>又方</strong>衣鱼涂舌上。
<strong>又方</strong>灶月下黄土末，苦酒和涂舌上。赤小豆末醋和涂舌上。
<strong>又方</strong>黄柏以竹沥渍取，细细点舌上，良。
<strong>治重舌方∶</strong>
灸行间，随年壮，穴在足大趾歧中。又灸两足外踝上三壮。
<strong>治小儿舌上疮方∶</strong>
蜂房烧灰，屋间尘各等分，和匀敷之。
<strong>又方</strong>桑白汁涂乳，与儿饮之。
<strong>又方</strong>羊蹄骨中生髓和胡粉敷之。
<strong>治舌肿强满方∶</strong>
满口含糖醋良。
<strong>又方</strong>饮羊乳即瘥。
<strong>治小儿口疮不得吮乳方∶</strong>
大青（十八铢）黄连（十二铢）
上二味咀，以水三升，煮取一升二合，一服一合，日再夜一。
<strong>又方</strong>蜜（二斤）甘草（如指大三寸）腊月猪脂（一斤）
上三味合煎相得，含如枣大，稍稍咽之，日三。
<strong>又方</strong>矾石如鸡子大，置醋中，涂儿足下二七遍愈。
<strong>治小儿燕口，两吻生疮方∶</strong>
烧发灰和猪脂敷之。
<strong>治小儿口下黄肌疮方∶</strong>
取羊髭烧灰，和腊月猪脂敷之。角亦可用。
<strong>治口旁恶疮方∶</strong>
乱发灰故絮灰黄连干姜上四味等分为散，以粉疮上，不过三遍。
<strong>治口噤，赤者心噤，白者肺噤方∶</strong>
鸡屎白枣大，绵裹，以水一合煮二沸，分再服。
<strong>治小儿口噤方∶</strong>
鹿角粉大豆末上二味等分，和乳涂乳上饮儿。
<strong>又方</strong>驴乳猪乳（各二升）
上二味合煎得一升五合，服如杏仁许，三四服瘥。
<strong>雀屎丸<br/>治小儿猝中风，口噤不下一物方。</strong>
雀屎如麻子丸之，饮下即愈，鸡屎白亦佳。
治小儿口中涎出方以白羊屎纳口中。
<strong>又方</strong>以东行牛口中沫涂口中及颐上。
<strong>又方</strong>桑白汁涂之瘥。
<strong>治小儿卒毒肿着喉颈，壮热妨乳方∶</strong>
升麻射干大黄（各一两）
上三味咀，以水一升五合，煮取八合，一岁儿分三服，以滓敷肿上，冷更暖，以敷，大儿以意加之。
<strong>升麻汤<br/></strong><strong>治小儿喉痛，若毒瓦斯盛，便咽塞，并治大人咽喉不利方。</strong>
升麻生姜射干（各二两）橘皮（一两）
上四味咀，以水六升，煮取二升，去滓，分三服。
<strong>治小儿喉痹肿方∶</strong>
鱼胆二七枚以和灶底土涂之，瘥。
治小儿喉痹方∶桂心杏仁（各半两）
上二味为末，以绵裹如枣大，含，咽汁。
<strong>治小儿解颅方∶</strong>
熬蛇蜕皮为末，和猪颊车中髓敷顶，日三四度。
<strong>又方</strong>猪牙颊车髓敷囟上瘥。
<strong>半夏熨汤<br/>治小儿脑长解颅不合，羸瘦色黄，至四五岁不能行方。</strong>
半夏生姜川芎（各一升）细辛（三两）桂心（一尺）乌头（十枚）
上六味咀，以醇苦酒五升渍之，时，煮三沸，绞去滓，以绵一片浸药中，适寒温以熨囟上，冷更温之，复熨如前，朝暮各三四熨乃止，二十日可愈。
<strong>治小儿解颅，生蟹足敷方∶</strong>
生蟹足白蔹（各半两）
上二味捣末，以乳汁和敷颅上，立愈。
<strong>治小儿解颅，三物细辛敷方∶</strong>
细辛桂心（各半两）干姜（十八铢）
上三味为末，以浮汁和敷颅上，干复敷之，儿面赤即愈。
<strong>治小儿囟开不合方∶</strong>
防风（一两半）柏子仁白芨（各一两）
上三味为末，以乳和敷囟上，日一，十日知，二十日即愈。
又方取猪牙车骨煎取髓，敷囟上愈。
<strong>小儿囟陷方∶</strong>
灸脐上下各半寸，及鸠尾骨端，又足太阴各一壮。
<strong>治小儿狐疝伤损生方∶</strong>
桂心（十八铢）白术（一两十八铢）地肤子（二两半）
上三味为末，以蜜和丸，白酒服如小豆七丸，日三，亦治大人。
<strong>又方</strong>芍药茯苓（各十八铢）防葵（一作防风）大黄（各半两）半夏桂心川椒（各六铢）
上七味为末，蜜和服如大豆一丸，日五服，可加至三丸。
<strong>五等丸<br/>治小儿阴偏大，又卵核坚方。</strong>
黄柏香豉牡丹防风桂心（各二两）
上五味为末，蜜丸如大豆，儿三岁饮服五丸，加至十丸。儿小以意酌量着乳头上服之。
<strong>治小儿卵肿方∶</strong>
取鸡翅六茎烧灰服之，随卵左右取翮（《古今录验》云，治阴大如斗。）
<strong>治小儿气方∶</strong>
土瓜根芍药当归（各一两）
上三味咀，以水二升，煮取一升，取五合，日二。
<strong>又方</strong>三月上除日取白头翁根捣碎，随偏处敷之，一宿作疮，二十日愈。
<strong>治气方∶</strong>
灸足厥阴大敦，左灸右，右灸左，各一壮。
<strong>治小儿阴疮方∶</strong>
以人屎灰敷之，又狗屎灰，又狗骨灰，又马骨灰，皆可敷之。
治小儿歧股间连阴囊生疮，汁出，先痒后痛，十日五日自瘥，或一月或半月复发，连年不瘥方∶
灸疮搔去痂，帛拭令干，以蜜敷，更溲面作烧饼，熟即以饧涂饼上熨之，冷即止，再度瘥。
<strong>治小儿阴肿方∶</strong>
狐茎炙捣末，酒服之。
<strong>又方</strong>灸大敦七壮。
<strong>又方</strong>斫桑木白汁涂之。
<strong>又方</strong>捣芜菁敷上。
<strong>又方</strong>捣垣衣敷上。
<strong>又方</strong>以衣中白鱼敷之。
<strong>又方</strong>猪屎五升水煮沸，布裹安肿上。
<strong>治小儿阴疮方∶</strong>
取野狼牙浓煮汁洗之。
<strong>又方</strong>黄连、胡粉等分，以香脂油和敷之。
<strong>治小儿核肿，壮热有实方∶</strong>
青木香甘草石膏甘遂（各十八铢）麝香（三铢）大黄前胡（各一两）黄芩（半两）
上八味咀，以水七升煮取一升九合，每服三合，日四夜二。
<strong>鳖头丸<br/>治小儿积冷久下瘥后余脱肛不瘥，腹中冷，肿中疼痛不得入者方。</strong>
鳖头（二枚炙令焦）磁石（四两）桂心（三两）小皮（一枚炙令焦）
上四味为末，蜜丸如大豆，儿二岁至五岁，服五至十丸，日三。儿大以意加之。
<strong>小儿脱肛方∶</strong>
灸顶上旋毛中三壮，即入。
又灸尾翠骨三壮。
又灸脐中随年壮。
<strong>治小儿疳湿疮方∶</strong>
铁衣着下部中，即愈。
又方灸第十五椎挟脊两旁七壮，未瘥加七壮。
<strong>治小儿疳疮方∶</strong>
以猪脂和胡粉敷之。五六度又方嚼麻子敷之，日六七度。
又方羊胆二枚和酱汁于下部灌之。猪脂亦佳。
<strong>治湿疮方∶</strong>
浓煎地榆汁，洗浴，每日二度。治小儿久痢脓湿方∶
艾叶五升，以水一斗，煮取一升半，分为三服。
<strong>除热结肠丸<br/>断小儿热，下黄赤汁沫，及鱼脑杂血，肛中疮烂坐生虫方。</strong>
川连柏皮苦参鬼臼独活橘皮芍药阿胶（各半两）
上八味为末，以蓝汁及蜜丸如小豆，日服五丸至十丸（冬无蓝汁，可用蓝子一合，舂蜜和丸）。
<strong>治小儿蛔虫方∶</strong>
削楝木上苍皮，以水煮取汁饮之，量大小多少，为此有小毒。
<strong>治小儿羸瘦有蛔虫方∶</strong>
芦二两，以水一升，米二合，煮取米熟去滓，与服。
<strong>又方</strong>蓄三两水一升，煮取四合，分服之，捣汁服亦佳。
<strong>又方</strong>桃白皮（三两）东引吴茱萸根白皮（四两上二味咀，以酒一升二合，渍之一宿，渐与服取瘥。
<strong>又方</strong>取猪膏服之（一云治蛲虫）。
<strong>又方</strong>捣槐子纳下部中，瘥（一云治蛲虫）。
<strong>又方</strong>楝实一枚纳孔中（一云治蛲虫）。
<strong>治寸白虫方∶</strong>
东行石榴根一把，水二升，煮取三合，分服。
又方桃叶捣，绞取汁，服之。
<strong>治小儿三虫方∶</strong>
雷丸川芎上二味各等分为末，服一钱匕，日三。
<strong>治大便竟出血方∶</strong>
鳖头一枚炙令黄黑为末，以饮下五分匕，多少量儿大小，日三服。
<strong>治小儿尿血方∶</strong>
烧鹊巢灰井花水服之，亦治夜尿床。
<strong>又方</strong>灸第七椎两旁各五寸，随年壮。
<strong>治小儿遗尿方∶</strong>
瞿麦石苇龙胆皂荚桂心（各半两）鸡肠草人参（各一两）车前子（一两六铢）
上八味为末蜜丸，每食后服如小豆大五丸，日三，加至六七丸。
又方小豆叶捣汁服。
又方烧鸡肠为末，浆水服方寸匕，日三。
又方灸脐下一寸半，随年壮。
又方灸大敦三壮，亦治尿血。
<strong>地肤子汤<br/></strong>治小儿热毒入膀胱中，忽患小便不通，欲小便则涩痛不出，出少如血，须臾？
地肤子瞿麦知母黄芩枳实升麻葵子猪苓（各六铢）通草海藻橘皮（各三铢）大黄（十八铢）
上十二味咀，以水三升，煮取一升，一日至七日儿服一合，为三服，八日至十五日儿一合半为三服，十六日至二十日儿二合为三服，四十日儿以此为准，五十日以上七岁以下以意加药益水。
<strong>小儿淋方∶</strong>
车前子一升水二升，煮取一升，分服。
又方煮冬葵子汁服之。
又方取蜂房、乱发烧灰，以水服一钱匕，日再。
治小儿小便不通方∶车前草（切，一升）小麦（一升）
上二味以水二升，煮取一升二合，去滓煮粥服，日三四。
又方冬葵子一升，以水二升，煮取一升分服，入滑石末六铢。
<strong>治小儿方∶</strong>
蜥蜴一枚烧末，酒服之。
<strong>治小儿吐血方∶</strong>
烧蛇蜕皮为末，以乳服之，并治重舌。
又方取油三分，酒一分，和之，分再服。
<strong>治小儿鼻塞生息肉方∶</strong>
通草细辛（各一两）
上二味捣末，取药如豆，着绵缠头纳鼻中，日二。
<strong>治小儿鼻塞不通，浊涕出方∶</strong>
杏仁（半两）川椒附子细辛（各六铢）
上四味咀，以醋五合渍药一宿，明旦以猪脂五合煎，令附子色黄，膏成去滓，冷更以涂絮导鼻孔中，日再，兼摩顶。
<strong>治小儿耳方∶</strong>
末石硫黄以粉耳中，日一夜一。
<strong>治小儿耳疮方∶</strong>
烧马骨灰敷之。
又方烧鸡屎白，筒中吹入。
<strong>治小儿齿落久不生方∶</strong>
取雄鼠屎二七枚，以一屎拭一齿根处，尽此止，二十一日即生（雄鼠屎头尖）。
<strong>治小儿四五岁不语方∶</strong>
末赤小豆，酒和敷舌下。
又方灸足两踝各三壮。
<strong>治小儿不能乳方∶</strong>
雀屎四枚为末，着乳头饮儿，儿大十枚。
<strong>蒲黄汤<br/>治小儿落床坠地，如有瘀血，腹中阴阴，寒热不肯乳哺，但啼哭叫唤方。</strong>
蒲黄麦冬大黄黄芩（各十铢）甘草（八铢）芒硝（七铢）黄连（十三铢）
上七味咀，以水二升，煮取一升，去滓纳芒硝，分三服，消息视儿羸瘦半之，大小便血即愈，忌冷食。
<strong>治小儿食不知饥饱方∶</strong>
鼠屎二七枚烧为末，服之。
<strong>治小儿食土方∶</strong>
取肉一斤绳系曳地，行数里勿洗，火炙与食。
<strong>治小儿哕方∶</strong>
生姜汁牛乳（各五合）
上二味煎取五合，分二服。
又方取牛乳一升，煎取五合，分五服。
<strong>治小儿方∶</strong>
灶中灰盐等分，相和熬，熨之。
<strong>治小儿误吞针方∶</strong>
取磁石如枣核大，或吞或含，其针立出。
<strong>治小儿误吞铁等物方∶</strong>
艾蒿一把锉，以水五升，煮取一升半，服之即下。
<strong>治小儿蠼咬绕腹匝即死方∶</strong>
捣蒺藜叶敷之，无叶，子亦可。
又方取燕窠中土猪脂和敷之，干则易之。
