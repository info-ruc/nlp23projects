<spanstyle= font-family:FangSong_GB2312; >（论一首方六十三首灸法一首）</span>
<strong>漏芦汤<br/></strong><strong>治小儿热毒痈疽，赤白诸丹毒疮疖方。</strong>
漏芦连翘（《肘后》用白薇）白蔹芒硝（《肘后》用芍药）甘草（各六铢）大黄（一两）升麻枳实麻黄黄芩（各九铢）
上十味咀，以水一升半，煎取五合，儿生一日至七日取一合分三服，八日至十五日取一合半分三服，十六日至二十日取二合分三服，二十日至三十日取三合分三服，三十日至四十日取五合分三服（《肘后》治大人各用二两，大黄三两。以水一斗煮取三升，分三服，其丹毒须针去血，《经心录》无连翘有知母、芍药、犀角各等分）。
<strong>五香连翘汤<br/></strong><strong>治小儿风热毒肿，肿色白，或有恶核瘰，附骨痈疽，节解不举，白丹走竟身中，白疹瘙不已方。</strong>
青木香熏陆香鸡舌香沉香麻黄黄芩（各六铢）大黄（二两）麝香（三铢）连翘海藻射干升麻枳实（各半两）竹沥（三合）
上十四味咀，以水四升煮药减半纳竹沥，煮取一升二合，儿生百日至二百日一服三合，二百日至期岁一服五合。（一方不用麻黄。
<strong>连翘丸<br/></strong><strong>治小儿无故寒热，强健如故，而身体颈项结核瘰，及心胁腹背里有坚核不痛，名为结风气肿方。</strong>
连翘桑白皮白头翁牡丹防风黄柏桂心香豉独活秦艽（各一两）海藻（半两）
上十一味为末，蜜丸如小豆，三岁儿饮服五丸，加至十丸，五岁以上者以意加之。
<strong>治丹毒大赤肿，身壮热，百治不折方∶</strong>
寒水石（十六铢）石膏（十三铢）蓝青（十二铢，冬用干者）犀角柴胡杏仁（各八铢）知母（十铢）甘草（五铢）羚羊角（六铢）芍药黄芩（各七铢）栀子（十一铢）竹沥（一升）生葛汁（四合澄清）蜜（二斤）
上十五味咀，以水五升并竹沥煮，取三升三合，去滓，纳杏仁脂、葛汁蜜微火煎，取二升，一二岁儿服二合，大者量加之。
<strong>麻黄汤<br/>治小儿丹肿及风毒风疹方。</strong>
麻黄（一两半）独活射干甘草桂心青木香石膏黄芩（各一两）
上八味咀，以水四升，煮取一升，三岁儿分为四服，日再。
<strong>又方治小儿恶毒丹及风疹方。</strong>
麻黄升麻葛根（各一两）射干鸡舌香甘草（各半两）石膏（半合）
上七味咀，以水三升，煮取一升，三岁儿分三服，日三。
<strong>拓汤<br/>治小儿数十种丹方。</strong>
大黄甘草当归川芎白芷独活黄芩芍药升麻沉香青木香木兰皮（各一两）芒硝（三两）
上十三味咀，以水一斗二升，煮取四升，去滓，纳芒硝，以绵汤中，适寒温拓之，干则易之，取瘥止。
<strong>治小儿溺灶丹，初从两股及脐间起，走入阴头，皆赤方∶</strong>
桑根皮切一斗，以水二斗，煮取一斗，以洗浴之。
<strong>治小儿丹毒方∶</strong>
捣慎火草，绞取汁涂之，良。其丹毒方具在别卷（第二十二卷）。
<strong>治小儿赤游肿，若遍身，入心腹，即能杀人方∶</strong>
捣伏龙肝为末，以鸡子白和敷，干易之。
又方白豆末水和敷之，勿令干。
<strong>治小儿半身皆红赤，渐渐长引者方∶</strong>
牛膝甘草上二味咀，合得五升，以水八升，煮三沸，去滓，和伏龙肝末敷之。
<strong>治小儿身赤肿起者方∶</strong>
熬米粉令黑，以唾和敷之。
又方伏龙肝乱发灰上二味为末，以膏和敷之。
<strong>治小儿猝腹皮青黑方∶</strong>
以酒和胡粉敷上，若不急治，须臾便死。
<strong>又</strong>灸脐上下左右，去脐半寸，并鸠尾骨下一寸，凡五处各三壮。
<strong>五香枳实汤<br/>治小儿着风热，坚如麻豆粒，疮痒搔之，皮剥汁出，或遍身头面，常？</strong>
青木香（九铢）麝香（六铢）鸡舌香熏陆香沉香防风秦艽漏芦（各半两）升麻黄芩白蔹麻黄（各一两）枳实（一两半）大黄（一两十八铢）
上十四味咀，以水五升，煮取一升八合，儿五六岁者一服四五合，七八岁者一服六合，十岁至十四五者加大黄半两，足水为一斗，煮取二升半，分三服。
<strong>治小儿火灼疮，一身尽有如麻豆，或有脓汁，乍痛乍痒方∶</strong>
甘草白芍白蔹黄芩黄连黄柏苦参（各半两）
上七味为末，以蜜和敷之，日二夜一，亦可作汤洗之。
<strong>治小儿上下遍身生疮方∶</strong>
芍药川连黄芩（各三两）苦参（八两）大黄（二两）蛇床子（一升）黄柏（五两）菝（一斤）
上八味咀，以水二斗，煮取一斗，以儿洗浴。
<strong>治小儿疮初起，浆似火，疮名疮，亦名烂疮方∶</strong>
桃仁熟捣，以面脂和敷之，亦治遍身赤肿起。
<strong>又方</strong>马骨烧灰敷之。
<strong>水银膏<br/></strong><strong>治小儿热疮方。</strong>
水银胡粉松脂（各三两）
上三味以猪脂四升煎松脂，水气尽，下二物搅令匀不见水银以敷之。
<strong>苦参汤<br/>浴小儿身上下百疮不瘥方。</strong>
苦参（八两）地榆川连王不留行独活艾叶（各五两）竹叶（二升）
上七味咀，以水三斗，煮取一斗以浴儿疮上，浴讫敷黄连散。
<strong>治三日小儿头面疮起，身体大热方∶</strong>
升麻柴胡石膏（各六铢）甘草当归（各十二铢）大黄黄芩（各十八铢）
上七味咀，以水四升，煮取二升分服，日三夜一，量儿大小用之。
<strong>治小儿头面身体悉生疮方∶</strong>
榆白皮随多少曝令燥，下筛，醋和涂绵以敷疮上，虫自出，亦可以猪脂和涂之。
<strong>枳实丸<br/></strong><strong>治小儿病风瘙痒痛如疥，搔之汁出，遍身如麻豆粒，年年喜发，面目虚肥，手足干枯，毛发细黄，及肌肤不光泽，鼻气不利，此则少时热盛极，体当风，风热相搏所得也，不早治之，成大风疾方。</strong>
枳实（一两半）菊花蛇床子防风刺蒺藜白薇浮萍（各一两）天雄麻黄漏芦（各半两）
上十味为末，蜜丸如大豆许。五岁儿饮服十丸，加至二十丸，日二。五岁以上者随意加之。儿大者可为散服。
治小儿风瘙瘾疹方∶蒴防风羊桃石南秦椒升麻苦参茵芋芫花（一云茺蔚）刺蒺藜蛇床子枳实矾石（各一两）
上十三味咀，以浆水三斗，煮取一斗，去滓，纳矾令小沸，浴之。
<strong>又方</strong>牛膝末酒服方寸匕，漏疮多年不瘥，捣末敷之，亦主骨疽癫疾瘰绝妙。
<strong>泽兰汤<br/>主丹及瘾疹入腹杀人方。</strong>
泽兰川芎附子茵芋本莽草细辛（各十二铢）
上七味咀，以水三升，煮取一升半，分四服，先与此汤，然后作余治。
论曰∶小儿头生小疮，浸淫疽痒，黄膏出不生痂，连年不瘥者，亦名妒头疮，以赤龙皮汤及天麻汤洗之，内服漏芦汤，外宜敷飞乌膏散，及黄连胡粉、水银膏散，（方具见别卷。
<strong>藜芦膏<br/>治小儿一切头疮，久即疽痒不生痂方。</strong>
藜芦黄连雄黄黄芩松脂（各二两）矾石（五两）猪脂（半斤）
上七味为末，煎令调和，先以赤龙皮天麻汤洗讫敷之。（赤龙皮即槲皮。）
<strong>治小儿头疮，经年不瘥方∶</strong>
松脂苦参黄连（各一两半）大黄胡粉（各一两）黄芩水银（各一两六铢）矾石（半两）蛇床子（十八铢）
上九味为末，以腊月猪脂和研，水银不见敷之。
<strong>又方</strong>取屋尘末和油瓶下滓，以皂荚汤洗敷之。
<strong>又方</strong>发中生疮顶白者，皆以熊白敷之。
<strong>小儿头疮方∶</strong>
胡粉（一两）川连（二两）
上二味为末，洗疮去痂拭干敷之即瘥，更发如前敷之。
<strong>又方</strong>胡粉连翘（各一两）水银（半两）
上三味，以水煎连翘，纳胡粉、水银和调敷之。
<strong>又方</strong>白松脂胡粉（各二两）水银（一两）猪脂（四两）
上四味合煎，去滓，纳水银粉调敷之，大人患同。
<strong>苦参汤<br/>治小儿头疮方。</strong>
苦参黄芩川连黄柏甘草大黄川芎（各一两）蒺藜子（三合）
上八味咀，以水六升，煮取三升，渍布拓疮上，日数过。
<strong>治小儿秃头疮方∶</strong>
取雄鸡屎陈酱汁、苦酒和，以洗疮了敷之。
<strong>又方</strong>芫花腊月猪油和如泥，洗去痂敷之，日一度（《千金翼》治白秃）。
<strong>治小儿头秃疮方∶</strong>
葶苈子细末，先洗敷之。
<strong>又方</strong>不中水芜青叶烧灰，和猪脂敷之。
<strong>治小儿头秃疮，无发苦痒方∶</strong>
野葛（末）猪脂羊脂（各一两）
上三味合煎，令消待冷以敷之，不过三上。
<strong>治少小头不生发，一物楸叶方∶</strong>
楸叶捣取汁敷头上，立生。
<strong>治小儿头不生发方∶</strong>
烧鲫鱼灰末以酱汁和敷之。
<strong>治小儿疮方∶</strong>
冢中锻石浓敷之，良。
<strong>又方</strong>烧桑根灰敷之，并烧乌羊角作灰，相和敷之。
<strong>治小儿疽方∶</strong>
丹砂大黄（各三十铢）雄黄漆头茹雌黄（各二十四铢）矾石莽草（各十八铢）川连（三十六铢）
上八味咀，以猪脂一升三合，微火煎，三上三下膏成，去滓，下诸石末搅凝敷之。
<strong>治小儿恶疮方∶</strong>
熬豉令黄为末，敷疮上，不过三敷愈。
<strong>治小儿疽极，月初即生，常有黄水出方∶</strong>
以醋和油煎令如粥，及热敷之，二日易，欲重敷，则以皂荚汤洗疮，仍敷之。
<strong>治小儿月蚀疮，随月生死方∶</strong>
以胡粉和酥敷之，五日瘥。
<strong>治月蚀九窍皆有疮者方∶</strong>
烧蚯蚓屎末，和猪膏敷之。
<strong>治小儿浸淫疮方∶</strong>
灶中黄土发灰上二味各等分为末，以猪脂和敷之。
<strong>治小儿黄烂疮方∶</strong>
四交道中土灶下土上二味各等分为末敷之。亦治夜啼。
<strong>又方</strong>烧艾灰敷之。
<strong>又方</strong>烧牛屎敷之，亦可灭瘢。
<strong>治小儿疥方∶</strong>
烧竹叶为灰，鸡子白和敷之，日三，亦治KT疮。
<strong>又方</strong>烧乱发灰和腊月猪脂敷之。
<strong>又方</strong>以臭酥和胡粉敷之。
<strong>治小儿头面疮疥方∶</strong>
麻子五升为末，以水和绞取汁，与蜜和敷之。若有白犬胆敷之，大佳。
<strong>治小儿湿癣方∶</strong>
枸杞根捣末，和腊月猪脂敷之。
<strong>又方</strong>桃青皮捣末，和醋敷之，日二。
<strong>又方</strong>煎马尿洗之。
<strong>又方</strong>烧狗屎灰和猪脂涂之。
<strong>又方</strong>揩破以牛鼻上津敷之。
<strong>治小儿身上生赤疵方∶</strong>
取马尿洗，日四五度。
<strong>治小儿身上有赤黑疵方∶</strong>
取狗热屎敷之，皮自卷落。
<strong>治小儿疣目方∶</strong>
以针及小刀子决目四面，令似血出，取患疮汁黄脓敷之，莫近水三日，即脓溃根动脱落。
