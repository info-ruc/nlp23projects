<spanstyle= font-family:FangSong_GB2312; >（方三十首灸法一首）</span>
<strong>紫双丸<br/></strong>治小儿身热头痛，饮食不消，腹中胀满，或小腹绞痛，大小便不利，或重下数起，小儿无异疾，惟饮食过度，不知自止，哺乳失节，或惊悸寒热，惟此丸治之不瘥，更可重服。
小儿欲下，是其蒸候；哺食减少，气息不快，夜啼不眠，是腹内不调；悉宜用此丸，不用它药，数用神验。
<strong>千金不传方</strong>∶（臣亿等详序例中凡云，服紫丸者即前变蒸篇十四味者是也。云服紫丸不下者，服赤丸，赤丸瘥快，病重者当用之，方中并无赤丸，而此用朱砂，又力紧于紫丸，疑此即赤丸也。）
巴豆蕤核仁（各十八铢）麦冬（十铢）甘草（五铢）朱砂甘遂（各二铢）牡蛎蜡（各八铢）
上八味以汤熟洗巴豆，研，新布绞去油，别捣甘草、甘遂、牡蛎、麦门冬下筛讫，研蕤核仁令极熟，乃纳散更捣二千杵。药燥不能丸，更入少蜜足之。半岁儿服如荏子一双，一岁二岁儿服如半麻子一双，三四岁者服如麻子二丸，五六岁者服如大麻子二丸，七岁八岁服如小豆二丸，九岁十岁微大于小豆二丸，常以鸡鸣时服，至日出时不下者，热粥饮数合即下，丸皆双出也。下甚者，饮以冷粥即止。
<strong>治小儿胎中宿热，乳母饮食粗恶辛苦，乳汁不起儿，乳哺不为肌肤，心腹痞满，萎黄瘦瘠，四肢痿缭戾，服之可令充悦方∶</strong>
芍药柴胡（各二两）大黄人参（各一两）干姜（如热以枳实代）甘草（各半两）
鳖甲茯苓（各一两半）
上八味为末，蜜丸如大豆，服一丸，一岁以上乳服三丸，七岁儿服十丸，日二。
<strong>牛黄丸<br/></strong><strong>治小儿宿乳不消，腹痛惊啼方。</strong>
牛黄（三铢）附子（一枚）真珠巴豆杏仁（各一两）
上五味捣附子、真珠为末，下筛，别捣巴豆、杏仁令如泥，纳药及牛黄捣一千二百杵，药成，若干入少蜜足之。百日儿服如粟米一丸，三岁儿服如麻子一丸，五六岁儿服如胡豆一丸，日二，先乳哺了服之，膈上下悉当微转，药完出者病愈，散出者更服，以药完出为度。
<strong>芒硝紫丸<br/></strong><strong>治小儿宿食癖气痰饮，往来寒热不欲食，消瘦方。</strong>
芒硝大黄（各四两）半夏甘遂（各二两）代赭（一两）巴豆（二百枚）杏仁（一百二十枚）
上七味为末，别捣巴豆杏仁治如膏，旋纳药末捣三千杵，令相和合，强者纳少蜜。百日儿服如胡豆一丸，过百日至一岁服二丸，随儿大小以意节度，当候儿大便中药出为愈，若不出，更服如初。
<strong>治八岁以上儿热结痰实，不能食，自下方∶</strong>
白芍栀子知母大黄（各二两）柴胡（一两六铢）升麻黄连黄芩（各二两半）
竹叶（切一升半）桔梗（一两半）细辛（十五铢）
上十一味咀，以水六升，煮取一升八合，去滓，分四服，十岁儿为三服。一本有枳实、杏仁各一两半，无桔梗、黄连。
<strong>治十五以下儿热结多痰，食饮减，自下方∶</strong>
大黄柴胡黄芩枳实（各一两十八铢）升麻白芍知母栀子（各二两半）生姜（十八铢）杏仁（二两）竹叶（切，一升半）
上十一味咀，以水六升半，煮取二升，十岁至十五者分三服。
<strong>牛黄双丸<br/></strong><strong>治小儿结实，乳食不消，心腹痛方。</strong>
牛黄太山甘遂（各半两）真珠（六铢）杏仁芍药黄芩（各一两）巴豆（十八铢）
上七味为末蜜丸，一岁儿饮服如麻子二丸，但随大小加减之。
<strong>牛黄鳖甲丸<br/></strong><strong>治少小癖实壮热，食不消化，中恶忤气方。</strong>
牛黄浓朴茯苓桂心白芍干姜（各半两）麦曲柴胡大黄鳖甲枳实川芎（各一两）
上十二味为末，蜜丸如小豆大，日三服，以意量之。
<strong>芫花丸<br/>治小儿心下痞，痰癖结聚，腹大胀满，身体壮热，不欲哺乳方。</strong>
芫花黄芩（各一两）大黄雄黄（各二两半）
上四味为末，蜜和更捣一千杵，三岁儿至一岁以下服如粟米一丸，欲服丸纳儿喉中，令母与乳。若长服消病者，当以意消息与服之，与乳哺相避。
<strong>真珠丸<br/>治小儿痰实结聚，宿癖羸露，不能饮食方。</strong>
真珠（半两）麦冬（一两）蕤仁（二百枚）巴豆（四十枚）
上四味为末蜜丸，期岁儿服二丸如小豆大，二百日儿服如麻子二丸，渐增以知为度，当下病赤黄白黑葵汁，下勿绝药，病尽下自止。久服使小儿肥白，甚验。
<strong>鳖甲丸<br/>治少小腹中结坚，胁下有疹，手足烦热方。</strong>
鳖甲白芍大黄（各三十铢）茯苓柴胡干姜（各二十四铢）桂心（六铢）？虫蛴螬（各二十枚）
上九味以末蜜和，服如梧子七丸，渐渐加之，以知为度。
<strong>鳖头丸<br/>治小儿痞气，胁下腹中有积聚坚痛方。</strong>
鳖头（一枚）甘皮（半两）虻虫虫桃仁（各十八铢）
上五味为末蜜丸，服如小豆二丸，日三，大便不利，加大黄十八铢，以知为度。
<strong>治小儿羸瘦，宜常服不妨乳方∶</strong>
甘草五两为末蜜丸，一岁儿如小豆十丸，日三，服尽即更合。
<strong>桂心橘皮汤<br/>治小儿五六日不食，气逆方。</strong>
桂心人参（各半两）橘皮（三两）黍米（五合）成箨薤（五两）
上五味咀，以水七升先煮药，煎取二升，次下薤米，米熟药成，稍稍服之。
<strong>地黄丸<br/>治少小胃气不调，不嗜食生肌肉方。</strong>
干地黄大黄（各一两六铢）茯苓（十八铢）当归柴胡杏仁（各半两）
上六味为末，以蜜丸如麻子大，服五丸，日三。
<strong>马通粟丸<br/>治少小胁下有气内痛，喘逆气息难，往来寒热，羸瘦不食方。</strong>
马通中粟（十八铢）杏仁紫菀细辛（各半两）五味子石膏秦艽半夏茯苓（各六铢）
上九味为末蜜丸，服如小豆十丸，日三，不知加至二十丸。
<strong>治少小腹胀满方∶</strong>
烧父母指甲灰，乳头上饮之。
<strong>又方</strong>韭根汁和猪脂，煎细细服之。
<strong>又方</strong>车毂中脂和轮下土如弹丸，吞之立愈。
<strong>又方</strong>米粉、盐等分，炒变色，腹上摩之。
<strong>当归丸<br/>治小儿胎寒KT啼，腹中痛，舌上黑，青涎下方（一名黑丸）。</strong>
当归野狼毒（各九铢）吴茱萸（一作杏仁）川椒（各半两）细辛干姜附子（各十八铢）巴豆（十枚）豉（七合）
上九味捣八种下筛，秤药末令足，研巴豆如膏，稍稍纳药末，捣令相得，蜜和，桑杯盛，蒸五升米饭，下出捣一千杵，一月儿服如黍米一丸，日一夜二，不知稍加，以知为度，亦治水癖。
<strong>马齿矾丸<br/>治小儿胎寒KT啼，惊痫腹胀，不嗜食，大便青黄，并大人虚冷内冷，或有实不可吐下方。</strong>
？
为？
<strong>治小儿忽患腹痛，夭矫汗出，名曰胎寒方∶</strong>
煮梨叶浓汁七合，可三四度饮之。
<strong>半夏丸<br/>治小儿暴腹满欲死方。</strong>
半夏随多少，微火炮之，捣末，酒和服如粟米粒大五丸，日三，立愈。
<strong>治小儿霍乱吐痢方∶</strong>
人参（一两）浓朴甘草（各半两）白术（十八铢）
上四味咀，以水二升二合，煮取半升，六十日儿服一合，百日儿分三服，期岁儿分二服，中间隔乳服之。乳母忌生冷油腻等。一方加干姜一分或加生姜三分。
<strong>藿香汤<br/>治毒瓦斯吐下，腹胀逆害乳哺方。</strong>
藿香（一两）生姜（三两）青竹茹甘草（各半两）
上四味咀，以水二升，煮取八合，每服一合，日三，有热加升麻半两。
<strong>治孩子霍乱已用立验方∶</strong>
人参芦箨（各半两）扁豆藤（二两）仓米（一撮）
上四味咀，以水二升，煮取八合分温服。
<strong>又方</strong>人参（一两）木瓜（一枚）仓米（一撮）
上三味咀，以水煮分服，以意量之，立效。
<strong>治小儿霍乱方∶</strong>
牛涎灌口中一合。
<strong>又方</strong>研尿滓，乳上服之。
<strong>治少小吐痢方∶</strong>
乱发（半两烧灰）鹿角（六铢）
上二味为末，米汁服一刀圭，日三服。
治小儿癖，灸两乳下一寸各三壮。
