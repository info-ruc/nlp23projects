<spanstyle= font-family:FangSong_GB2312; >（方三首）</span>
<strong>青膏<br/>治伤寒头痛，项强，四肢烦疼方。</strong>
当归川芎蜀椒白芷吴茱萸附子乌头莽草（各三两）
上八味咀，以醇苦酒渍之，再宿以猪脂四斤煎令药色黄，绞去滓，以温酒服枣核大三枚，日三服，取汗，不知稍增。可服可摩。如初得伤寒，一日苦头痛背强，宜摩之佳。
<strong>黄膏<br/>治伤寒敕色头痛项强贼风走注方。</strong>
大黄附子细辛干姜蜀椒桂心（各半两）巴豆（五十枚）
上七味咀，以醇苦酒渍一宿，以腊月猪脂一斤煎之，调适其火，三上三下药成。伤寒赤色发热，酒服如梧子大一枚。又以火摩身数百过，兼治贼风绝良。风走肌肤，游风所在，摩之神效。此赵泉方也。
<strong>白膏<br/>治伤寒头痛，向火摩身体，酒服如杏核一枚，温覆取汗，摩身当千过，药力乃行，并治恶疮、小儿头疮，牛领马鞍皆治之。先以盐汤洗之，以布拭之敷膏。痈肿火炙摩千过，日再自消者方。</strong>
天雄乌头莽草羊踯躅（各三两）
上四味咀，以苦酒三升渍一宿，作东向露灶又作十二，聚湿土各一升许大，取成煎猪脂三斤，着铜器中，加灶上炊以苇薪令释，纳所渍药炊令沸，下着土聚上，沸定复上，如是十二过，令土尽遍，药成去滓。伤寒咽喉痛，含如枣核一枚，日三。摩时令勿近目。
