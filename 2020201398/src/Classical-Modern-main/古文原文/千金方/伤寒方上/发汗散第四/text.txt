<spanstyle= font-family:FangSong_GB2312; >（方十一首）</span>
<strong>度瘴发汗青散<br/>治伤寒敕色，恶寒发热，头痛项强体疼方。</strong>
麻黄（三两半）桔梗细辛吴茱萸防风白术（各一两）乌头干姜蜀椒桂心（各一两六铢）
上十味治下筛，温酒服方寸匕，温覆取汗，汗出止。若不得汗，汗少不解，复服如法。
若得汗足，如故头痛发热，此为内实，当服豉丸。若翟氏丸。如得便头重者，可以二大豆许，纳鼻孔中，觉燥涕出，一日可三四度，必愈。兼辟时行病。
<strong>五苓散<br/>主时行热病但狂言烦躁，不安，精彩言语不与人相当者方。</strong>
猪苓白术茯苓（各十八铢）桂心（十二铢）泽泻（三十铢）
上五味治下筛，水服方寸匕，日三，多饮水，汗出即愈。
<strong>崔文行解散<br/>治时气不和伤寒发热者方。</strong>
桔梗细辛（各四两）白术（八两）乌头（一斤）
上四味治下筛，若中伤寒服钱五匕，覆取汗解。若不觉，复小增之，以知为度。若时气不和，旦服钱五匕。辟恶气欲省病者服一服，皆酒服。
<strong>六物青散<br/>治伤寒敕色恶寒方。</strong>
附子白术（各一两六铢）防风细辛（各一两十八铢）桔梗乌头（各三两十八铢）
上六味治下筛，以温酒服钱五匕，不知稍增之。服后食顷不汗出者，进温粥一杯以发之，温覆汗可也。勿令流离，勿出手足也，汗出止。若汗大出不止者，温粉粉之，微者不须粉。不得汗者，当更服之。得汗而不解者，当服神丹丸。
<strong>青散<br/>治春伤寒头痛发热方。</strong>
苦参浓朴石膏（各三十铢）大黄细辛（各二两）麻黄（五两）乌头（五枚）
上七味治下筛。觉伤寒头痛发热，以白汤半升和药方寸匕投汤中，熟讫去滓尽服覆取汗，汗出温粉粉之良久。一服不除，宜重服之。或当微下利者，有大黄故也。
<strong>诏书发汗白薇散<br/>治伤寒三日不解者方。</strong>
白薇（十二铢）杏仁贝母（各十八铢）麻黄（一两八铢）
上四味治下筛，酒服方寸匕，自覆卧汗出即愈。
<strong>华佗赤散<br/></strong>治伤寒头痛身热，腰背强引颈，及中风口噤疟不绝，妇人产后中风寒经气
丹砂（十二铢）蜀椒蜀漆干姜细辛黄芩防己桂心茯苓人参沙参桔梗女萎（即葳蕤）乌头（各十八铢）雄黄（二十四铢）吴茱萸（三十铢）麻黄代赭（各二两半）
上十八味治下筛，酒服方寸匕，日三。耐药者二匕。覆令汗出。欲治疟先发一时，所服药二匕半，以意消息之。细辛、姜、桂、丹砂、雄黄不熬，余皆熬之。
<strong>赤散<br/>治伤寒头痛项强、身热腰脊痛往来有时方。</strong>
干姜防风沙参细辛白术人参蜀椒茯苓麻黄黄芩代赭桔梗吴茱萸（各一两）附子（二两）
上十四味治下筛，先食，酒服一钱匕，日三。
<strong>乌头赤散<br/>治天行疫气病方。</strong>
乌头（一两半）皂荚（半两）雄黄细辛桔梗大黄（各一两）
上六味治下筛，清酒或井华水服一刀圭，日二，不知稍增，以知为度。除时气疫病，若牛马六畜中水行疫，亦可与方寸匕，人始得病一日时，服一刀圭，取两大豆许，吹注两鼻孔中。
<strong>水解散<br/>治时行头痛壮热一二日方。</strong>
桂心甘草大黄（各二两）麻黄（四两）
上四味治下筛，患者以生熟汤浴，讫以暖水服方寸匕，日三，覆取汗，或利便瘥。力强人服二方寸匕。（《延年秘录》有黄芩、芍药各二两。《古今录验》无甘草，有芍药。治天行热病生疮疼痛及解肌出汗）
<strong>治时病表里大热欲死方∶</strong>
大黄寒水石芒硝石膏升麻麻黄葛根（各等分）
上八味治下筛，水服方寸匕，日三。
