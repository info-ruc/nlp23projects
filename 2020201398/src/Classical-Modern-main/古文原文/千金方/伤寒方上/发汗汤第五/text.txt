<spanstyle= font-family:FangSong_GB2312; >（例一首方十九首</span>）
例曰∶大法春夏宜发汗。凡发汗欲令手足皆周至然一时间许益佳，但不可如水流离耳。若病不解，当更重发汗，汗出多则亡阳，阳虚不可重发汗也。凡服汤药发汗中病便止，不必尽剂也。凡云可发汗而无汤者，丸散亦可用，要以汗出为解，然不及汤，随证良验。
凡病无故自汗出，复发其汗愈，卫复和故也。
夫脉浮者，病在外，可发汗，宜桂枝汤。
夫脉浮大而数者，亦可发汗，宜桂枝汤。
夫病常自汗出者，此为营气和，营气和而外不解，此为卫气不和也。营行脉中，卫行脉外，复发其汗，卫和则愈，宜桂枝汤。
夫病患脏无他病，时时发热自汗出而不愈者，此卫气不和故也，先其时发汗则愈，宜桂枝汤。
太阳病，发热汗出者，此为营弱卫强，故令汗出，欲救邪风，宜桂枝汤。
太阳病，头痛发热汗出恶风寒，宜桂枝汤。
太阳病，下之微喘者，表未解也，宜桂枝加浓朴杏仁汤。
太阳病外证未解者，不可下，宜桂枝汤。
太阳病，先发其汗，不解而复下之，其脉浮者不愈。浮为在外而反下之，故令不愈。今脉浮，故知在外，当须解表则愈，宜桂枝汤。
太阳病下之，气上冲者，可与桂枝汤，不上冲，不可与。
凡桂枝本为解肌，若脉浮紧，发热无汗者，勿与之，常知此，勿误也。
<strong>桂枝汤<br/></strong><strong>治中风其脉阳浮而阴弱，阳浮者热自发，阴弱者汗自出。涩涩恶风，淅淅恶寒，翕翕发热，鼻鸣干呕方。</strong>
桂枝芍药生姜（各三两）甘草（二两）大枣（十二枚）
上五味咀三物，切姜擘枣，以水七升煮枣令烂，去滓，乃纳诸药，水少者益之，煮令微沸，得三升，去滓。服一升，日三，小儿以意减之。初服少，多便得汗出者，小阔其间。
不得汗者，小促其间，令药势相及汗出，自护如法，特须避风。病若重，宜夜服。若服一剂不解，病证不变者，当复服之。至有不肯汗出，服两三剂乃愈。服此药食顷，饮热粥以助药力。
<strong>麻黄汤<br/></strong><strong>治伤寒头及腰痛，身体骨节疼，发热恶寒，不汗而喘方。</strong>
麻黄（三两）桂枝甘草（各一两）杏仁（七十枚，喘不甚用五十枚）
上四味咀，以水九升煮麻黄减二升，去沫，纳诸药，煮取二升半，绞去滓，服八合，覆令汗。
<strong>大青龙汤<br/></strong><strong>治中风伤寒，脉浮紧，发热恶寒，身体疼痛，汗不出烦躁方。</strong>
麻黄（六两）桂心甘草（各二两）石膏（如鸡子一枚，碎）生姜（三两）杏仁（四十枚）大枣（十二枚）
上七味咀，以水九升煮麻黄去沫，乃纳诸药，煮取三升，分服一升，浓覆，当大汗出，温粉粉之即止，不可再服，服之则筋惕肉，此为逆也。不汗乃再服。
<strong>阳毒升麻汤<br/></strong><strong>治伤寒一二日便成阳毒，或服药吐下之后变成阳毒，身重腰背痛，烦闷不安，狂言，或走或见鬼，或吐血下痢，其脉浮大数，面赤斑斑如锦文，咽喉痛，唾脓血，五日可治，至七日不可治宜服方。</strong>
升麻甘草（各半两）当归蜀椒雄黄桂心（各六铢）
上六味咀，以水五升煮取二升半，分三服，如人行五里进一服，温覆手足，毒出则汗，汗出则解，不解重作，服之得吐亦佳。（仲景无桂心有鳖甲手大一片，《肘后》与《千金》同《古今录验》有栀子六铢、鳖甲如手一片。）
<strong>阴毒甘草汤<br/>治伤寒初起一二日便结成阴毒，或服药六七日以上至十日变成阴毒，身重背强，腹中绞痛，咽喉不利，毒瓦斯攻心，心下坚强，短气不得息，呕逆唇青面黑，四肢厥冷，其脉沉细紧数，仲景云此阴毒之候，身如被打，五六日可治，至七日不可治也方。</strong>
甘草升麻（各半两）当归蜀椒（各六铢）鳖甲（一两）
上五味咀，以水五升煮取二升半，分三服，如人行五里顷更进一服，温覆发汗，毒当从汗出，汗出则愈。若不汗则不除，重作服。（仲景方无蜀椒。）
<strong>阴旦汤<br/>治伤寒肢节疼痛，纳寒外热虚烦方。</strong>
芍药甘草（各二两）干姜黄芩（各三两）桂心（四两）大枣（十五枚）
上六味咀，以水一斗煮取五升，去滓，温服一升，日三夜二，覆令小汗。
<strong>阳旦汤<br/>`治伤寒中风脉浮，发热往来，汗出恶风，头项强，鼻鸣干呕，桂枝汤主之。随病加减如下方。</strong>
以泉水一斗煮取四升分服一升，日三。自汗者，去桂枝加附子一枚。渴者去桂加栝蒌根三两。利者去芍药、桂，加干姜三累、附子一枚炮。心下悸者，去芍药加茯苓四两。虚劳里急正阳旦主之。煎得二升，纳胶饴半斤，为再服。若脉浮紧发热者，不可与之。
<strong>六物解肌汤<br/>治伤寒发热身体疼痛方。</strong>
葛根（四两）茯苓（三两）麻黄牡蛎生姜（各二两）甘草（一两）
上六味咀，以水八升煮取三升，分三服。再服后得汗，汗通即止。（《古今录验》无生姜、甘草。）
<strong>解肌汤<br/>治伤寒温病方。</strong>
葛根（四两）麻黄（一两）黄芩芍药甘草（各二两）大枣（十二枚）
上六味咀，以水一斗煮取三升，饮一升，日三。三四日不解，脉浮者，宜重服发汗。脉沉实者，宜以豉丸下之。（《延年秘录》有桂心一两。）
<strong>治疫气伤寒三日以前不解者方∶</strong>
香豉（一升绵裹）葱白（切一升）童子小便（三升）
上三味，先熬豉葱令相得，则投小便煮取二升，分再服，徐徐服之，覆令汗，神验。
<strong>治伤寒时气温疫头痛壮热脉盛始得一二日者方∶</strong>
丹砂一两末之，以水一斗煮取一升，顿服之，覆取汗。
<strong>解肌升麻汤<br/>治时气三四日不解方。</strong>
升麻芍药石膏麻黄甘草（各一两）杏仁（三十枚）贝齿（三枚，一作贝母十八铢）
上七味咀，以水三升煮取一升，尽服，温覆发汗便愈。
<strong>葛根龙胆汤<br/>治伤寒三四日不瘥，身体烦毒而热方。</strong>
葛根（八两）龙胆大青（各半两）升麻石膏葳蕤（各一两）甘草桂心芍药黄芩麻黄（各二两）生姜（二两）
上十二味咀，以水一斗煮葛根取八升，纳余药煮取三升，分四服，日三夜一。
<strong>治伤寒四五日头痛壮热四肢烦疼不得饮食方∶</strong>
栀子仁黄连黄柏大黄（各半两）好豉（一升）葱白（七茎）
上六味咀，以水八升煮上四物六七沸，纳后葱白、豉煮得三升，顿服一升，日三服，汤讫温覆，令汗出粉之，得汗便止。后服勿复取汗，不得汗者复服重发，此药无忌，特宜老小，神良。
<strong>七物黄连汤<br/>治夏月伤寒，四肢烦疼发热，其人喜烦呕逆支满，剧如祸祟，寒热相搏，故令喜烦方。</strong>
黄连茯苓黄芩（各十八铢）芍药葛根（各一两）甘草（一两六铢）小麦（三合）
上七味咀，以水七升煮取三升，冷分三服。不能一升者，可稍稍服之汤，势安乃卧。药主毒瓦斯，服汤之后胸中热及咽喉痛皆瘥，明日复煮一剂，如法服之。此汤无毒，但除热下气安病患。小儿服者取三分之一，以水四升煮得二升，稍稍服之。
<strong>三匕汤<br/>治伤寒中风得之三日至七八日不解，胸胁痛，四肢逆，干呕水浆不下，腹中宿食不消，重下血一日数十行方。</strong>
茯苓（如鸡子大）黄芩人参（各三两）栝蒌根（四两）芒硝干地黄（各一升）大黄
上九味捣筛令相得，以散三方寸匕，水一升煮令三沸，绞去滓，服之，日三，温覆，汗出即愈，病剧与六七匕。
<strong>五香麻黄汤<br/>治伤寒忽发肿，或着四肢或在胸背虚肿浮如吹状，亦着头面唇口颈项，剧者偏着脚胫外如轴大而不痛不赤，着四肢者乃欲不遂，悉主之方。</strong>
麝香（半两）熏陆香鸡舌香（各一两）沉香青木香麻黄防风独活秦艽葳蕤甘草（各二两）白薇枳实（各二两）
上十三味咀，以水九升煮取三升，分三服，覆取汗后外摩防己膏。
<strong>治伤寒三日外与前药不瘥脉势仍数者，阳气犹在经络未入脏腑方∶</strong>
桂枝黄芩甘草（各二两）升麻葛根生姜（各三两）芍药（六两）石膏（八两）栀子（二七枚）
上九味咀，以水九升煮取二升七合，分三服，相去十里久。若前两服讫即得汗，后服即停。不得汗更进一服，得汗即止。不得汗者明日去栀子加麻黄二两，足水二升，再根据方服。
<strong>雪煎<br/>治伤寒方。</strong>
麻黄（十斤）大黄（一斤十三两）杏仁（一斗四升）
上三味咀，以雪水五斛四斗渍麻黄于东向灶釜中三宿，纳大黄搅令调，炊以桑薪煮得二斛，去滓，复纳釜中，捣杏仁，纳汁中，复炊之，可余六七斗汁，绞去滓，置铜器中，又以雪水三斗合煎之，搅令调，得二斗四升，药成可丸，冷凝，丸如弹丸。有病者以三沸白汤五

