<strong>方八首大承气汤<br/></strong><strong>治热盛，腹中有燥屎，语者方∶</strong>
大黄（四两）浓朴（八两）枳实（五枚）芒硝（五合）
上四味咀，以水一斗先煮二物，取五升，去滓，纳大黄煎取二升去滓，纳芒硝更上微火一二沸，分温再服，得下余勿服。
<strong>抵当丸<br/>下血方。</strong>
水蛭虻虫（各二十枚）桃仁（二十二枚）大黄（三两）
上四味为末，蜜和合，分为四丸，以水一升煮一丸，取七合，顿服之。时当下血，不下更服。
<strong>抵当汤<br/>治同前。</strong>
水蛭虻虫（各三十枚）桃仁（二十三枚）大黄（三两）
上四味咀，以水五升煮取三升，去滓，服一升，不下更服。
<strong>承气汤方<br/></strong>枳实（五枚）芒硝（半斤）大黄（四两）甘草（二两）
上四味咀，以水五升煮取二升，去滓，适寒温分三服，如人行五里进一服，取下利为度，若不得利尽服之。
<strong>生地黄汤<br/>治伤寒有热，虚羸少气，心下满，胃中有宿食，大便不利方。</strong>
生地黄（三斤），大黄（四两）甘草（一两）芒硝（二合）大枣（二枚）
上五味合捣，令相得，蒸五升米，下，熟绞汁，分再服。
<strong>大柴胡加葳蕤知母汤<br/>治伤寒七八日不解，默默心烦，腹中有干屎，语方。</strong>
柴胡（半斤）葳蕤知母（各二两）大黄甘草（各一两）人参黄芩芍药（各三两）生姜（五两）半夏（半升）
上十味咀，以水一斗煮取三升，去滓，服一升，日三，取下为效。（《集验》用枳实四枚，不用芍药。）
<strong>治伤寒头痛壮热百节疼痛方∶</strong>
柴胡栀子仁芍药知母（各四两）升麻黄芩大青杏仁（各三两）石膏（八两）香豉（一升）
上十味咀，以水九升煮取二升七合，分温三服，若热盛加大黄四两。
<strong>豉丸<br/>治伤寒留饮宿食不消方。</strong>
豉（一升）杏仁（六十枚）黄芩黄连大黄麻黄（各四两）芒硝甘遂（各三两）巴豆（去油，二百枚）
上九味为末，以蜜和丸，如大豆，服二丸，不得下者增之。（崔氏云此黄素方。
