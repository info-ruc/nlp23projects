<spanstyle= font-family:FangSong_GB2312; >（论一首方三首）</span>
论曰∶狐惑之病，其气如伤寒默默然欲眠目不得闭，起卧不安。其毒在咽喉为惑病，在阴肛为狐病，狐惑之病并恶饮食闻食臭，其面目翕赤、翕白、翕黑，毒食于上者则声喝也（喝一作嗄），毒食下部者则干咽也，此由温毒瓦斯所为。食于上者泻心汤主之，食于下者苦参汤淹洗之，食于肛外者熏之，并用雄黄三片稍置瓦瓶中，炭火烧，向肛熏之并服汤也。
<strong>治狐惑汤方∶</strong>
黄连（四两）熏草（四两）
上二味咀，白酢浆一斗渍一宿，煮取二升，分三服。
<strong>赤小豆当归散<br/></strong><strong>其人脉数，无热微烦，默默但欲卧，汗出，初得之三四日目赤如鸠眼，得之七八日其四黄黑，能食者脓已成也，治之之方。</strong>
以赤小豆三升渍之，令生牙足，乃复干之，加当归三两为末，浆水服方寸匕，日三，即愈。
<strong>泻心汤<br/></strong>其病形不可攻，不可灸。因火为邪，血散脉中，伤脉尚可，伤脏则剧，井输益肿黄汁出，经合外烂，肉腐为痈脓，此为火疽，医所伤也。夫脉数者不可灸，因火为邪，即为烦，因虚逐实血走脉中，火气虽微，内攻有力，焦骨伤筋血难复也，应在泻心。泻心汤兼治下痢不止，腹中坚而呕吐，肠鸣者方。
半夏（半升）黄芩人参干姜（各三两）黄连（一两）甘草（三两）大枣（十二枚）
上七味咀，以水一斗煮取六升，分服一升，日三。
