<spanstyle= font-family:FangSong_GB2312; >（论三首证五首）</span>
方三十四首针灸图论曰∶黄有五种，有黄汗、黄胆、谷疸、酒疸、女劳疸。黄汗者，身体四肢微肿、胸满、不渴、汗出如黄柏汁，良由大汗出卒入水中所致。黄胆者，一身面目悉黄，如橘由暴得热以冷水洗之，热因留胃中，食生黄瓜熏上所致，若成黑疸者多死。谷疸者，食毕头眩，心忪怫发赤斑黄黑，由大醉当风八水所致。女劳疸者，身目皆黄，发热恶寒，小腹满急，小便难，由大劳大热而交接，竟入水所致，但根据后方治之。
黄汗之为病，身体浮肿发热，汗出不渴，状如风水，汗沾衣色正黄如柏汁，其脉自沉，从何得之？此病以汗出入水中浴，水从汗孔入得之。
<strong>黄芍药桂酒汤<br/>治黄汗方。</strong>
黄（五两）芍药（三两）桂心（三两）
上三味咀，以苦酒一升、水七升合煎取三升，饮一升，当心烦也，至六七日稍稍自除。
心烦者苦酒阻故也。
<strong>桂枝黄汤<br/>治诸病黄胆宜利其小便，假令脉浮当以汗解方。</strong>
桂枝芍药生姜（各三两）甘草（二两）黄（五两）大枣（十二枚）
上六味咀，以水八升微火煎取三升，去滓，温服一升，覆取微汗。须臾不汗者，饮稀热粥以助汤，若不汗更服汤。
<strong>麻黄醇酒汤方<br/></strong>治伤寒热出表发黄胆方，麻黄三两，以醇酒五升煮取一升半，尽服之，温覆汗出愈。冬月寒时用清酒，春月宜用水。
<strong>治黄胆方∶</strong>
瓜蒂秫米赤小豆（各二七枚）
上三味治，下筛，病重者取如大豆二枚，纳注鼻孔中痛缩鼻，须臾当出黄汁或从口中出汁升余则愈。病轻者如一豆，不瘥，间日复用。又下里间，以筒使人极吹鼻中，无不死，大慎之。（《删繁》疗天行毒热通贯脏腑沉伏骨髓之间，或为黄胆、黑疸、赤疸、白疸、谷疸、马黄等病，喘息须臾不绝。）
<strong>大黄丸<br/></strong>治同前。
大黄葶苈子（各二两）
上二味为末，蜜和丸，如梧子大，未食每服十丸，日三，病瘥止。
<strong>又方</strong>大黄（二两）黄连（三两）黄柏黄芩（各一两）曲衣（五合）
上五味为末，蜜丸，如梧子大，先食服三丸，日三，不知加至五丸。
<strong>茵陈汤<br/>治黄胆身体面目尽黄方。</strong>
茵陈黄连（各三两）黄芩（二两）大黄甘草人参（各一两）栀子（二七枚）
上七味咀，以水一斗煮取三升，分三服，日三。亦治酒疸、酒癖。
<strong>三黄散<br/></strong>治同前。
大黄黄连黄芩（各四两）
上三味治，下筛，先食服方寸匕，日三。亦可为丸。
<strong>五苓散<br/>治黄胆利小便方。</strong>
苓茯苓泽泻白术桂心（各三十铢）
上五味，捣筛为散，渴时水服方寸匕，极饮水即利小便，及汗出愈（此方与第九卷方相同
<strong>秦椒散<br/>治黄胆饮少溺多方。</strong>
秦椒（六铢）瓜蒂（半两）
上二味治下筛，水服方寸匕，日三。
<strong>小半夏汤<br/>治黄胆小便色不异，欲自利腹满而喘者，不可除热，热除必哕方。</strong>
半夏生姜（各半斤）
上二味咀，以水七升煮取一升五合，分再服。有人常积气结而死，其心上暖，以此汤少许汁入口遂活。
<strong>治黄胆方∶</strong>
取生小麦苗捣绞取汁，饮六七合，昼夜三四饮，三四日便愈。无小麦，麦亦得用之。
<strong>治黄胆变成黑疸，医所不能治者方∶</strong>
土瓜根捣汁一小升，顿服，日一，平旦服至食时，病从小便出，先须量病患气力，不得多服，力衰则起不得。
治发黄身面目悉黄如金色，小便如浓煮柏汁，众医不能疗者方∶
茵陈栀子（各二两）黄芩大黄柴胡升麻（各三两）龙胆（二两）
上七味咀，以水八升煮取二升七合，分三服。若身体羸去大黄加栀子仁五六两，生地黄一升。（《延年秘录》无茵陈，有栀子四两、栝蒌三两、芒硝二两，《近效方》加枳实二两。）
夫黄发已久变作桃皮色，心下有坚，呕逆不下饮食，小便极赤少，四肢逆冷，脉深沉极微细迟者，不宜服此方，得下必变也。宜与大茵陈汤除大黄，加生地黄五两，服尽汤，消息看脉小浮出形小见，不甚沉微，便可治也。脉浮见者，黄当明，不复作桃皮色，心下自宽也。
<strong>大茵陈汤<br/>治内实热盛发黄，黄如金色，脉浮大滑实紧数者。夫发黄多是酒客劳热，食少胃中热，或温毒内热者，故黄如金色方。</strong>
茵陈黄柏（各一两半）大黄白术（各三两）黄芩甘草茯苓栝蒌根前胡枳实（各一两）栀子（二十枚）
上十一味咀，以水九升煮取三升，分三服，得快下，消息三四日，更治之。
<strong>苦参散<br/></strong><strong>治人无渐忽然振寒发黄，皮肤黄曲尘出，小便赤少，大便时闭，气力无异，饮食不妨，已服诸汤散余热不除，久黄者宜吐下方。</strong>
苦参黄连瓜蒂黄柏大黄（各一两）葶苈（二两）
上六味治，下筛，饮服方寸匕，当大吐，吐者日一服，不吐日再，亦得下服，五日知可消息，不觉退更服之，小折便消息之。
<strong>治发黄方∶</strong>
茵陈黄柏栀子大黄（各三两）黄连（二两）
上五味咀，以水九升煮取三升，分三服，先服汤后服丸。
大黄（五两）茵陈栀子（各三两）黄芩黄柏（各二两）
上六味为末，蜜丸如梧子大，饮服二十丸，令微利。
<strong>麻黄连翘赤小豆汤<br/>治伤寒瘀热在里，身体必发黄方。</strong>
麻黄连翘甘草（各二两）生姜（三两）大枣（十二枚）杏仁（三十枚）赤小豆（一升）生梓白皮（二升，切）
上八味咀，以劳水一斗，先煮麻黄去沫，次纳诸药，煎取三升，分三服。
<strong>茵陈汤<br/>治伤寒七八日内实瘀热结，身黄如橘，小便不利，腹微胀满，宜下之方。</strong>
茵陈（六两）大黄（三两）栀子（十四枚）
上三味咀，以水一斗二升，先煮茵陈取五升，去滓，次纳栀子、大黄煎取三升，分服一升，日三，小盒饭利如皂荚沫状，色正赤，当腹减，黄悉随小便去也。（范汪用疗谷疸，《短剧方》用石膏一斤）
<strong>大黄黄柏栀子芒硝汤<br/>治发黄腹满，小便不利而赤，自汗出，此为表和里实当下之方。</strong>
大黄（三两）黄柏芒硝（各四两）栀子（十五枚）
上四味咀，以水六升煮取二升，去滓，纳芒硝缓煎取一升，先食顿服之。
<strong>茵陈丸<br/>治时行病急黄，并瘴疠疫气及疟方。</strong>
茵陈栀子芒硝杏仁（各三两）巴豆（半两）恒山鳖甲（各二两）豉（五合）大黄（五两）
上九味为末，以饧和丸，如梧子大，饮服三丸，以吐利为佳。不知加一丸。初觉体气有异，急服之即瘥，神效。
<strong>治急黄热气骨蒸两目赤脉方∶</strong>
芒硝（一两）大黄（一两半末）生地黄汁（八合）
上三味合和，一服五合，日二，以利为度，不须二服。
<strong>治风疸小便或黄或白，洒洒寒热，好卧不欲动方∶</strong>
三月艾（一束捣，取汁铜器中煎如漆，密封之）苦参大黄黄连凝水石栝蒌根葶苈（各六铢）
上七味以六味为末，艾煎和丸，如梧子大。先食服五丸，日二，可加至二十丸。有热加苦参，渴加栝蒌，小便涩加葶苈，小便多加凝水石，小便白加黄连，大便难加大黄。寸口脉浮而缓，浮则为风，缓则为痹。痹非中风，四肢苦烦，脾色必黄，瘀热以行。趺阳脉紧而数，数则为热，热则消谷，紧则为寒，食则满也。尺脉浮为伤肾，趺阳脉紧为伤脾。风寒相搏，食谷即眩。谷气不消，胃中苦浊，浊气下流，小便不通，阴被其塞，热流膀胱，身故尽黄，名曰谷疸。
<strong>治劳疸、谷疸丸∶</strong>
苦参（三两）龙胆（一两）
上二味为末，牛胆和为丸，如梧子大，先食以麦粥饮服五丸，日三，不知稍加之，（《删繁方》加栀子仁三七枚，以猪胆和为丸。）
夫人病酒疸者，或无热，靖言了了，腹满欲吐呕者，宜吐之方，前苦参散七味者是酒疸，必小便不利，其候当心中热，足下热，是其证也。
夫酒疸下之久久为黑疸，目青面黑，心中如啖蒜薤状，大便正黑，皮肤爪之不仁，其脉浮弱，虽黑微黄故知之。
<strong>枳实大黄栀子豉汤<br/>治伤寒饮酒，食少饮多，痰结发黄，酒疸心中懊恼，而不甚热或干呕方。</strong>
枳实（五枚）大黄（三两）豆豉（半升）栀子（七枚）
上四味咀，以水六升煮取二升，分三服，心中热疼懊恼皆主之。
<strong>凝水石散治肉疸，饮少小便多如白泔色，此病得之从酒方。</strong>
凝水石白石脂栝蒌根桂心（各三十铢）菟丝子知母（各十八铢）
上六味治，下筛，麦粥饮服五分匕，日三服，五日知，十日瘥。
<strong>茯苓丸<br/>心下纵横坚而小便赤是酒疸者方。</strong>
茯苓茵陈干姜（各一两）白术（熬）枳实（各三十铢）半夏杏仁（各十八铢）甘
上十味为末，蜜和丸，如梧子大，空腹服三丸，日三，稍稍加，以小便利为度。（《翼方》加黄连一两，大黄十八铢，名茵陈丸，治黑疸，身体暗黑小便涩。）
<strong>半夏汤<br/>治酒荫，胸心胀满，骨肉沉重，逆害饮食，乃至小便赤黄，此根本虚劳风冷，饮食冲心，由脾胃内痰所致方。</strong>
半夏（一升）生姜黄芩当归茵陈（各一两）前胡枳实甘草大戟（二两）
茯苓白术（各三两）
上十一味咀，以水一斗煮取三升，分作三服。
<strong>牛胆丸<br/>治酒疸身黄曲尘出方。</strong>
牛胆（一枚）芫花（一升）荛花（半升）瓜蒂（三两）大黄（八两）
上五味四味咀，以清酒一斗渍一宿，煮减半，去滓，纳牛胆微火煎，令可丸，如豆大，服一丸，日移六七尺。不知复服一丸至八丸，膈上吐，膈下下，或不吐而自愈。
<strong>茵陈丸<br/>治气淋胪胀腹大，身体面目悉黄，及酒疸短气不得息方。</strong>
茵陈天门冬栀子（各四两）大黄桂心（各三两）通草石膏（各二两）半夏（半升）
上八味蒸，大黄、通草、天冬、栀子、半夏曝令干，合捣筛，蜜丸如大豆，服三丸，日三．忌生鱼，以豆羹服，不得用酒。（一方去石膏，纳滑石二两，）不知加至十丸。
<strong>硝石矾石散<br/>治女劳疸方。</strong>
硝石矾石（各半两）
上二味治，下筛，大麦粥汁服方寸匕，日三，重衣覆取汗，病随大小便出，小便正黄，大便正黑。
湿疸之为病，始得之一身尽疼，发热面色黑黄，七八日后壮热，热在里有血，当下去之如豚肝状，其小腹满者，矾石滑石散急下之，亦治一身尽黄目黄，腹满小便不利方∶
矾石滑石（各五两）
上二味治，下筛，以大麦粥汁服方寸匕，先食服之日三，便利如血者已当汗出瘥。
<strong>滑石石膏散<br/></strong>滑石石膏（等分）
上二味治，下筛，大麦粥汁服方寸匕，日三，小便极利则瘥。
<strong>针灸黄胆法<br/></strong><strong>正面图第一</strong>
（寅门上龈里上挟人中挟承浆舌下唇里颞巨阙上脘阴缝）寅病。
上龈里穴正当人中及唇，针三，治马黄黄胆等病。
上穴入口里边在上缝赤白脉是，针三，治马黄黄胆四时等病。
舌下穴挟舌两边，针治黄胆等病。
唇里穴正当承浆里边逼齿龈，针三，治马黄黄胆寒暑温疫等病。
颞穴在眉眼尾中间，上下有来去络脉是。针灸之，治四时寒暑所苦疸气温病等。
挟人中穴火针治马黄黄胆疫通身并黄语音已不转者。
挟承浆穴去承浆两边各一寸，治马黄急疫等病。
巨阙穴在心下一寸，灸七壮，治马黄黄胆急疫等病。
上脘穴在心下二寸，灸七壮，治马黄黄胆等病。
男阴缝穴拨阴反向上灸，治马黄黄胆等病。若女人玉门头门头是穴，男女针灸无灸无在。
<strong>覆面图第二</strong>
（风府热府肺俞心俞肝俞脾俞肾俞脚后跟）
风府穴在项后入发际一寸，去上骨一寸针之，治头中百病马黄黄胆等病。
热府穴在第一节下两旁相去各一寸五分，针灸无在，治马黄黄胆等病。
肺俞穴从大椎数第三椎两旁相去各一寸五分，灸主黄胆，通治百毒病。
心俞穴从肺俞数第二椎两旁相去各一寸五分。
肝俞穴从心俞数第四椎两旁相去各一寸五分。
脾俞穴从肝俞数第二椎两旁相去各一寸五分。
肾俞穴从脾俞数第三椎两旁相去各一寸五分。
脚后跟穴在白肉后际针灸随便，治马黄黄胆寒暑诸毒等病。
<strong>侧面图第三</strong>
（耳中颊里手太阳臂石子头钱孔太冲）
耳中穴在耳门孔上横梁是，针灸治马黄黄胆寒暑疫毒等病。
颊里穴从口吻边入往对颊里去口一寸针，主治马黄黄胆寒暑温疫等病，颊两边同法手太阳穴手小指端，灸，随年壮，治黄胆。
臂石子头穴还取病患手自捉臂，从腕中太泽（泽当作渊）纹向上一夫接白肉际，灸七壮，治马黄黄胆等病。
钱孔穴度乳至脐中屈肋头骨是，灸百壮，治黄胆。
太冲穴针灸随便，治马黄黄胆温疫毒等病。
