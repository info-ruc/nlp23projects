<spanstyle= font-family:FangSong_GB2312; >（论一首方五十一首灸法一首）</span>
论曰∶凡除热解毒无过苦酸之物，故多用苦参、青葙、艾、栀子、葶苈、苦酒、乌梅之属，是其要也，夫热盛非苦酸之物不解也。热在身中，既不时治，治之又不用苦酸之药，此如救火不以水也，必不可得脱免也。又曰，今诸疗多用辛甘，姜、桂、人参之属，此皆贵价难得，常有比行求之，转以失时。而苦参、葶苈、青葙、艾之属，所在尽有，除热解毒最良，胜于向之贵价药也。前后数参并用之，得病内热者，不必按药次也，便以青葙、苦参、艾、苦酒疗之，但稍与促其间，无不解也。扁鹊曰∶病在腠理，汤熨之所及。病在血脉，针石之所及。病在骨髓，无可奈何。而凡医治病或言且待使病成乃顿去之，此为妄矣，当预约束家中及所部曲，具语解此意，使有病者知之为要。
<strong>治温气病欲死方∶</strong>
苦参一两，以酒二升煮取一升，尽饮之，当吐，则除诸毒病，服之覆取汗皆愈（张文仲及《肘后》云，治热毒瓦斯垂死，破棺千金汤。）
<strong>苦参汤<br/>治热病五六日以上方。</strong>
苦参（三两）黄芩（二两）生地黄（八两）
上三味咀，以水八升煎取二升，适寒温服一升，日再。
<strong>凝雪汤<br/>治时行毒病七八日，热积聚胸中烦乱欲死，起死人拓汤方。</strong>
芫花一升，以水三升煮取一升半，渍故布敷胸上，不过三敷，热即除，当温暖四肢护厥逆也。
<strong>栝蒌汤<br/>治伤寒中风五六日以上，但胸中烦，干呕方。</strong>
栝蒌实（一枚）黄芩甘草（各三两）生姜（四两）大枣（十二枚）柴胡（八两）
上六味咀，以水一斗二升煮取五升，绞去滓，适寒温服一升，日三。
<strong>芦根饮子<br/>治伤寒后呕哕反胃及干呕不下食方。</strong>
生芦根（切）青竹茹（各一升）生姜（三两）粳米（三合）
上四味，以水七升先煮千里鞋底一只，取五升澄清，下药煮取二升半，随便饮，不瘥，重作取瘥。
<strong>治伤寒后呕哕方∶</strong>
通草（三两）生芦根（切，一升）橘皮（一两）粳米（三合）
上四味咀，以水五升煮取二升，随便稍饮，不瘥更作，取瘥止。
<strong>治伤寒后虚羸少气呕吐方∶</strong>
石膏麦冬半夏（各一升）竹叶（二把）人参（二两）
上五味咀，以水一斗煮取六升，去滓，纳粳米一升，米熟汤成，饮一升，日二服。
一方加生姜五两。（此方是仲景竹叶汤方，前卷汗后门中已有，但少甘草，分两小别。）
<strong>治毒热攻手足赤肿热疼痛欲脱方∶</strong>
煮马屎若羊屎汁渍之，日三度。
<strong>又方</strong>浓煮虎杖根，适寒温以渍手足令至踝上一尺止。
<strong>又方</strong>稻穣灰汁渍之。
<strong>又方</strong>取好酒煮苦参渍之。
<strong>又方</strong>猪膏和羊屎涂之亦佳。
<strong>又方</strong>取常思草绞取汁渍之（一名苍耳。）
<strong>漏芦连翘汤<br/>治时行热毒变作赤色痈疽丹疹、热毒赤肿及眼赤痛生障翳方。</strong>
漏芦连翘黄芩麻黄白蔹甘草（各二两）枳实大黄（各三两）？两）
上九味咀，以水九升煮取三升，分三服，相去如人行五里久，更服。热盛者可加芒硝二两。
<strong>猪胆汤<br/>治伤寒五六日斑出方。</strong>
猪胆苦酒（各三合）鸡子（一枚）
上三味合煎三沸，强者尽服之，羸者须煎六七沸，分为二服，汗出即愈。
<strong>治人及六畜时气热病豌豆疮方∶</strong>
浓煮黍穣汁洗之。一茎是穣，即不瘥，疮若黑者，捣蒜封之。
又方煮芸苔洗之。
<strong>治热病后豌豆疮方∶</strong>
黄连三两，以水二升煮取八合，顿服之。
<strong>又方</strong>真波斯青黛大如枣，水服之瘥。
<strong>又方</strong>青木香二两，以水三升煮取一升，顿服之愈。
<strong>又方</strong>小豆末、鸡子白和敷之。
<strong>木香汤<br/>治疮出烦疼者方。</strong>
青木香（二两）熏陆香矾石丁香（各一两）麝香（半两）
上五味咀，以水四升煮取一升半分再服。热毒盛者加犀角一两，无犀角以升麻代之。
病轻者去矾石，神验。
<strong>又方</strong>芒硝和猪胆涂上勿动，痂落无痕，仍卧黄土末上良。此病小便涩有血者，内坏疮皆黑靥，不出脓者死，不治也。
<strong>治内发疮盛方∶</strong>
酢（四合）大猪胆（一具）
上二味合煎三沸，服一合，日五，服之良。
<strong>治豌豆疮初发觉欲作者方∶</strong>
煮大黄五两，服之愈。
<strong>治时行病发疮方∶</strong>
取好蜜遍身摩疮上，亦可以蜜煎升麻摩之并数数食之。
<strong>又方</strong>灸两手腕研子骨尖上三壮，男左女右。
<strong>治伤寒鼻衄肺间有余热故也，热因血自上不止，用此方∶</strong>
牡蛎（一两半）石膏（一两六铢）
上二味治，下筛，酒服方寸匕，日三四。亦可蜜丸如梧子大，用治大病瘥后小劳便鼻衄者。
<strong>治伤寒热病喉中痛闭塞不通方∶</strong>
生乌扇（一斤，切）猪脂（一斤）
上二味合煎，药成去滓，取如半鸡子大，薄绵裹之，纳喉中稍稍咽之取瘥。
<strong>又方</strong>升麻芍药羚羊角（各三两）通草（四两）射干（二两）生芦根（切，一升）
上六味咀，以水七升煮取二升半，分作三服。
<strong>治热病口中苦下气除热喉中鸣煎方∶</strong>
石膏（半升）蜜（一升）
上二味以水三升先煮石膏取二升，次纳蜜复煎取如饧，含如枣核许，尽复含之大良。
<strong>治伤寒热病后口干喜唾咽痛方∶</strong>
大枣（二十枚）乌梅（十枚）
上二味合捣蜜和，含如杏核大，咽其汁甚验。
<strong>赤石脂禹余粮汤<br/>伤寒服汤药而下利不止，心下痞坚，服泻心汤。竟复以他药下之，利不止，医以理中与之而利益甚，理中治中焦，此利在下焦治之方∶</strong>
禹余粮赤石脂（各一斤，碎）
上二味以水六升煮取二升，分三服，复利不止者，当利其小便。
<strong>治伤寒后下利脓血方∶</strong>
阿胶（一两）黄柏（二两）黄连（四两）栀子仁（十四枚）
上四味咀，以水六升煮取二升，去滓，纳阿胶更煎，令消，分为三服。（《甲乙》方无黄柏，有黄芩。）
<strong>治赤白下脓，小儿得之三日皆死，此有虫在下部方∶</strong>
麝香矾石巴豆附子真珠雄黄（等分）
上六味治合，取桑条如箭竿长三寸，以绵缠头二寸，唾濡绵展，取药着绵上，纳谷道中半日，复易之，日再，神效。
<strong>麻黄升麻汤<br/></strong><strong>治伤寒六七日，其人大下后脉沉迟，手足厥逆，下部脉不至，咽喉不利，唾脓血，泄利不止，为难治者方。</strong>
麻黄知母葳蕤（亦作菖蒲）黄芩（各三两）升麻芍药当归干姜石膏茯苓白术桂心甘草麦冬（各二两《伤寒论》作天门冬）
上十四味咀，以水一斗先煮麻黄减二升，去上沫，纳诸药煮取三升，分服一升，微取汗愈。
<strong>治温毒及伤寒内虚外热攻胃，下黄赤汁及烂肉汁赤滞下，伏气腹痛诸热毒方∶</strong>
栀子（二十枚）豉（一升）薤白（一握）
上三味以水四升，先煮栀子、薤白令熟，次纳豉煮取二升半，分三服，频服取瘥。
<strong>治病后虚肿方∶</strong>
豉五升醇酒一斗上二味煮三沸，及热顿服。不耐酒者随性覆取汗。
<strong>治汗不止方∶</strong>
地黄三斤切，以水一斗煮取三升，分作三服。
<strong>又方</strong>白术叶作饮饮之。
<strong>又方</strong>白术方寸匕，以饮服之。
<strong>治卒得汗不止方∶</strong>
以温酒服牛羊脂愈。（一云服牛羊屎亦止。）
<strong>治盗汗及汗无时方∶</strong>
以韭根四十九枚，水二升煮一升，顿服之。
<strong>又方</strong>豉一升，以酒二升渍三日，服不瘥，更合服，不过三剂即止。
<strong>止汗方∶</strong>
杜仲牡蛎（等分）
上二味治下筛，临夜卧，以水服五钱匕。
<strong>牡蛎散<br/>治卧即盗汗，风虚头痛方。</strong>
牡蛎白术防风（各三两）
上三味治，下筛，酒服方寸匕，日二。此方一切泄汗，服之三日皆愈。
<strong>又方</strong>牡蛎雷丸麻黄根（各三两）干姜甘草（各一两）米粉（二升）
上六味治，下筛，随汗处粉之。
