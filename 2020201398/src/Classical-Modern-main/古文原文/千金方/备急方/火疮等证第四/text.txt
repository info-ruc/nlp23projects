<spanstyle= font-family:FangSong_GB2312; >（论二首方六十九首）</span>
论曰∶凡火烧损，慎勿以冷水洗之，火疮得冷，热气更深转入骨，坏人筋骨难瘥。初被火烧，急向火更炙，虽大痛强忍之。一食久即不痛，神验。治火烧闷绝不识人，以新尿冷冻饮料之，及冷水和蜜饮之，口噤撬开与之，然后以下方治之。
<strong>治火疮方</strong>∶
栀子（四十枚）白蔹黄芩（各五两）
上三味，咀，以水五升，油一升合煎，令水气歇，去滓待冷，以淋之，令溜去火热毒，则肌得宽也。作二日，任意用膏敷，汤散治之。
<strong>又方</strong>熬油麻为末，和栀子仁涂之，唯浓为佳，若已成疮者，烧白糖灰粉之，即燥立瘥。
<strong>治火烧疮方∶</strong>
死鼠头一枚，以腊月猪膏煎，令消尽，以敷，干即敷之瘥，亦治小儿火疮。
<strong>治火疮败坏方∶</strong>
柏白皮切，以腊月猪膏合淹相得，煮四五沸，色变去滓，敷疮上。（《肘后方》云∶用桃又方柏白皮蛇衔生地黄栀子仁黄芩苦竹叶（各一分）
上六味，咀，以羊髓一斤半煎三上三下，去滓，冷以敷之。（《药验方》用生地黄四两）
<strong>又方</strong>以榆白皮嚼熟涂之。
<strong>治汤沃人肉烂坏方∶</strong>
杏仁附子（各二两）甘草（一两）羊脂（五两）松脂（鸡子大）
上五味，咀，以不中水猪膏五两煎，涂之。
<strong>灸疮<br/></strong>灸及汤火所损，昼夜啼呼，止痛灭瘢方∶
羊脂松脂（各二分）猪膏蜡（各一分）
上四味，取松脂破铫中，切脂嚼蜡着松明上，少倾微火令滓皆消，以杯承汁敷之。
<strong>治灸疮方∶</strong>
甘草当归（各一两）胡麻（《外台》用胡粉）羊脂（各六分）
上四味，咀，以猪膏五合煎，去滓敷之。
<strong>又方</strong>松脂（五两）蜡（三两）
上二味，合煎涂纸贴之，日三。
<strong>又方</strong>取车脂涂上。
<strong>又方</strong>凡灸疮不瘥，日别灸上六七壮自瘥。
<strong>治灸疮肿痛急方∶</strong>
捣灶下黄土，以水和煮令热渍之。
<strong>治灸疮中风冷肿痛方∶</strong>
但向火炙之，疮得热则疮快至痛止，日六七，炙愈。
<strong>薤白膏<br/>治灸疮生肉止痛方。</strong>
薤白当归（各二&amp;两）白芷（一两）羊髓（一斤）
上四味，咀合煎，以白芷色黄药成，去滓敷之，日三。
<strong>又方治灸疮脓坏不瘥方。</strong>
薤白（一握）胡粉锻石（各一两）腊月猪膏（一升）
上四味，先煎薤白令黄去之，绵裹锻石煎数沸去之，次入胡粉纳膏中，令调涂故布粘贴，日三。
<strong>又方</strong>锻石一两，捣筛，猪脂和令相得，微火煎数沸，以暖汤先洗疮讫，以布裹灰熨疮上，三过，便以药贴疮上，灸之，又捣薤敷之。
<strong>又方</strong>白蜜（一两）乌贼骨（二枚，一方作一两）
上二味，相和涂之。
<strong>治针灸疮血出不止方∶</strong>
烧人屎灰敷之。
<strong>又方</strong>死蜣螂为末，以猪膏和涂之。
<strong>金疮<br/></strong>论曰∶治金疮者，无大小冬夏。及始初伤血出。便以右灰浓敷裹之，即止痛，又速愈，若疮甚深，未宜速合者。纳少滑石，令疮不时合也。凡金疮出血，其人必渴，当忍之，啖燥食并肥腻之物以止渴，慎勿咸食，若多饮粥及浆，犯即血动溢出杀人。又忌嗔怒、大言笑、思想、阴阳行动、作劳、多食酸咸，饮酒热羹、辈，疮瘥后犹尔，出百日半年乃可复常也。
<strong>治金疮大散方∶</strong>
五月五日平旦，使四人出四方，各于五里内采一方草木茎叶，每种各半把，勿令漏脱一事。日正午时细切，碓捣并锻石极烂熟，一石草断一斗锻石，先凿大实中桑树令可受药，取药纳孔中，实筑令坚，仍以桑树皮蔽之，以麻捣锻石极密泥之，令不泄气。又以桑皮缠之使牢，至九月九日午时取出，阴干，百日药成捣之，日曝令干，更捣，绢筛贮之。凡一切金疮伤折出血，登时以药封裹治使牢，勿令动转，不过十日即瘥，不肿不脓，不畏风。若伤后数日始得药，须暖水洗令血出，然后敷之，此药大验。平生无事宜多合，以备仓卒，金疮之要无出于此，虽突厥质雄黄末未能及之。（《肘后方》云∶用百草心，五月五日作，七月七日出。）
<strong>又方</strong>烧干梅为炭，捣末，敷之一宿即瘥，亦治打伤。
<strong>又方</strong>磁石捣末敷之，止痛断血。
<strong>又方</strong>取桑白汁涂，桑白皮裹之，或锻石封之妙。
<strong>又方</strong>麻叶三斤，以水三升熟煮，取二升为一服。
<strong>又方</strong>饮麻子汁数升。（《短剧方》云∶治毒箭所伤。）
<strong>又方</strong>蚯蚓屎以水服方寸匕，日三。
<strong>又方</strong>杏仁、锻石为细末，以猪脂和封之。（亦主犬、马、金疮大良。）
<strong>治金疮血出不止方∶</strong>
煮桑根十沸，服一升即止。
<strong>又方</strong>捣车前汁敷之，血即绝，连根取用亦效。
<strong>又方</strong>柳絮封之。
<strong>又方</strong>以蜘蛛幕贴之，血即止。
<strong>又方</strong>饮人尿五升愈。
<strong>内补散<br/>治金疮出血多，虚竭方。</strong>
苁蓉芍药甘草（各四两）蜀椒（三两）干姜（三两）当归芎桂心黄芩吴茱？
上十四味，治下筛，酒服方寸匕，日三。
<strong>又方</strong>当归（三两）干姜（三分）芍药辛夷（各五分）甘草（二分）
上五味，治下筛，酒服方寸匕，日三，夜一。
<strong>治金疮内漏血不出方∶</strong>
牡丹皮为末，水服三指撮，立尿出血。
<strong>治金疮内漏方∶</strong>
还自取疮中血着杯中，水和服之愈。
<strong>又方</strong>蒲黄（二两）七月七日麻勃（一两）
上二味，为末，酒服一钱匕，日三夜二。
<strong>二物汤<br/>治金疮腹中瘀血方。</strong>
大麻子（三升）大葱白（二十枚）
上使数人各捣令熟，着水九升，煮取一升半，顿服，若血出不尽，腹中有脓血，更合服，当吐脓血。
<strong>内塞散<br/>治金疮方。</strong>
黄当归芎白芷干姜黄芩芍药续断（各二两）附子（半两）细辛（一两）鹿茸（三两）
上十一味，治下筛，先食酒服五分匕，日三，稍增至方寸匕。
<strong>治金疮烦满方∶</strong>
赤小豆一升，以苦酒渍之。熬令燥，复渍，满三日，令色黑，服方寸匕，日三。
<strong>治金疮苦痛方∶</strong>
杨木白皮熬令燥，为末，服方寸匕，日三，又以敷疮愈。
治金疮苦刺痛不可忍，百治不瘥者方∶
葱一把以水三升，煮数沸，取渍洗止痛良。
<strong>治金疮烦痛，大便不利方∶</strong>
大黄黄芩
上二味，为末，蜜和为丸，如梧子大，先食服十丸，日三。
<strong>续断散<br/>治金疮中筋骨方。</strong>
续断（五两）细辛蛇衔地榆干地黄（各四两）当归芍药芎苁蓉（各三两）人参甘草附子（各二两）干姜蜀椒桂心（各一两半）
上十五味，治下筛，酒服一方寸匕，日三。
<strong>治金疮肠出方∶</strong>
磁石滑石铁精（各三两）
上三味，为末，粉肠上，后用磁石末，饮服方寸匕，日五夜二，肠即入。
<strong>又方</strong>取人屎干为末，粉肠即入。
治被伤肠出不断者方（《肘后方》云∶治肠出欲燥，而草土着肠者）∶
作大麦粥取汁洗肠推纳之，常研米粥饮之，二十日稍稍作强糜，百日后可瘥。
<strong>地黄膏<br/>治金疮、火疮、灸疮不能瘥者方。</strong>
生地（一升切，捣绞取汁三合）。熏陆香松脂杏仁蜡（各二两）羊肾脂（五合）乌？
上八味，先下蜡，微火令消，次纳羊脂令消，次下油，次下松脂，次下杏仁，次下熏陆，次下生地汁，次下石盐，以微火煎，令生地汁水气尽，以绵滤停凝，一切诸疮初伤皆用敷之，日三夜二，慎生冷、猪、鸡、鱼肉。此膏治疮法，先除恶肉不着痂，先从内瘥，乃至平复无痂，不畏风，不脓，大妙。
<strong>治金疮血出不止方∶</strong>
蒲黄（一斤）当归（二两）
上二味，治下筛，酒服方寸匕，日二。
<strong>又方</strong>取葱叶炙取汁，涂疮上即止。若为妇人所惊者，取妇人中衣火炙令热，以熨疮
<strong>又方</strong>取豉三升热汤渍，食顷绞去滓，纳蒲黄三合，顿服，及作大豆紫汤服之。（方见第二卷妇人门）。
<strong>治金疮箭在肉中不出方∶</strong>
白蔹半夏（等分）
上二味，治下筛，酒服方寸匕，日三。疮浅十日出，疮深二十日出，终不住肉中。
治箭镞及诸刀刃在咽喉胸膈，诸隐处不出者方∶
丹皮（一分）白盐（二分，《肘后》作白蔹）
上二味，治下筛，以酒服方寸匕，日三服出。
<strong>治卒中箭不出，或肉中有聚血方∶</strong>
取女人月经布烧灰屑，酒服之。
<strong>又方</strong>取栝蒌汁涂疮上即出。
<strong>又方</strong>酒服瞿麦末方寸匕，日三，瘥。
<strong>又方</strong>煎地黄汁作丸服之，百日箭出。
<strong>又方</strong>多饮葛根汁，并治一切金疮。
<strong>又方</strong>捣葛根汁饮之。又葛白屑熬黄，敷疮止血。
<strong>又方</strong>煮芦根汁，饮三升。
<strong>又方</strong>贝齿末服一钱匕。
<strong>又方</strong>雄黄为末敷之，当沸汁出愈。
<strong>又方</strong>纳盐脐中灸之。
<strong>治中射罔箭方∶</strong>
蓝子（五合）升麻（八两）王不留行甘草（各四两）
上四味，治下筛，冷水服二方寸匕，日三夜二。又以水和涂疮，干易之。
<strong>治毒箭所中方∶</strong>
捣蓝汁一升饮之，并敷疮上。若无蓝，取青布渍绞汁饮之，并淋疮中，镞不出，捣死鼠肝涂之。
<strong>治针折入肉中方∶</strong>
刮象牙为末，水和，聚着折针上即出。
<strong>又方</strong>以鼠脑涂之。
<strong>又方</strong>磁石吸铁者，着上即出。
