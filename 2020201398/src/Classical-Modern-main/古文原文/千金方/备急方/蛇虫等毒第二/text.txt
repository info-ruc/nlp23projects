<spanstyle= font-family:FangSong_GB2312; >（论六首方一百二十七首灸法二首）</span>
<strong>治因热逐凉睡熟，有蛇入口中挽不出方∶</strong>
以刀破蛇尾，纳生椒二三枚，裹着，须臾即出。（《肘后方》云∶艾灸蛇尾即出。若无火，以刀周匝割蛇尾，截令皮断，乃将皮倒脱即出。）
治蛇入口中，并七孔中者∶
割母猪尾、头沥血，着口中即出。
<strong>又方</strong>以患人手中指等截三岁大猪尾，以器盛血，傍蛇泻血口中，拔出之。
<strong>治卒为蛇绕不解方∶</strong>
以热汤淋之，无汤令人尿之。
<strong>治蛇蝎螫方∶</strong>
服小蒜汁，滓敷上。（《肘后方》云∶治蝮蛇螫。）
<strong>又方</strong>熟捣葵取汁服之。
<strong>治蛇啮方∶</strong>
人屎浓涂，帛裹即消。
<strong>治蛇毒方∶</strong>
消蜡注疮上，不瘥更消注之。
<strong>又方</strong>以母猪耳中垢敷之。（《肘后方》云∶牛耳中垢亦可敷之。）
<strong>治蝮蛇毒方∶</strong>
以射罔涂肿上，血出即愈。
<strong>又方</strong>生麻、楮叶合捣，以水绞去滓渍之。
<strong>又方</strong>令妇人尿疮上。
<strong>又方</strong>末姜敷之，干即易。
<strong>又方</strong>鸡屎二七枚烧作灰，投酒中服之。
<strong>又方</strong>以面围上，令童男尿着中，烧铁令赤，投中，冷复烧着，二三度瘥。
<strong>又方</strong>雄黄为末敷之，日一易。
<strong>又方</strong>盐四两，水一斗，煮十沸，沸定以汤浸，冷易之。
<strong>又方</strong>紫苋捣取汁，饮一升，以滓封疮上，以少水灌之。
<strong>又方</strong>梳中垢如指大长一寸，尿和敷之。
<strong>又方</strong>取合口椒同葫荽苗等分捣敷，无不瘥。
<strong>又方</strong>用铜青敷疮上。
<strong>又方</strong>捣大蒜和胡粉敷之。
<strong>又方</strong>嚼大豆叶涂之良。
<strong>又方</strong>猪脂和鹿角灰涂之。
<strong>又方</strong>炙梳汗出熨之。
<strong>治诸蛇毒方∶</strong>
雄黄干姜（各等分）
上二味，为末，和射罔着竹筒中带行，有急用之。
<strong>入山草辟众蛇方∶</strong>
雄黄干姜麝香（各等分）
上三味，捣为粗末，以小绛袋盛带之，男左女右，蛇毒涂疮。（《集验方》云∶如无麝香，以射罔和代之。《救急方》云∶以蜜和为膏，敷螫处良。）
<strong>又方</strong>常烧羊角使烟出，蛇则去矣。
治蛇螫人疮已愈，余毒在肉中淫淫痛痒方∶
大蒜小蒜（各一升）
上二味，合捣，以热汤淋汁，灌疮大良。
<strong>治蛇骨刺人毒痛方∶</strong>
铁精如大豆许，纳管中，吹入疮中良。
<strong>又方</strong>烧死鼠为末敷之。
<strong>治众蛇螫方∶</strong>
灸上三七壮，无艾以火头称疮孔大小之。
<strong>治虎咬疮方∶</strong>
浓煮葛根汁，洗十数遍，及捣为散，以葛根汁服方寸匕，日五，甚者夜二。
<strong>又方</strong>青布急卷为绳，只一物，烧一头燃，纳竹筒中，注疮口熏之妙。
<strong>又方</strong>煮铁令浓洗疮。
<strong>又方</strong>嚼生栗子涂之良。
<strong>辟虎法∶</strong>
凡入山烧水牛、羊角，虎、野狼、蛇皆走。
论曰∶凡见一切毒螫之物，必不得起恶心向之，亦不得杀之。若辄杀之，于后必遭螫毒，治亦难瘥，慎之慎之。
<strong>治蝎毒方∶</strong>
凡蝎有雌雄，雄者痛只在一处，雌者痛牵诸处。若是雄者，用井底泥涂之，温则易。雌者用当瓦屋沟下泥敷之。若值无雨，可用新汲水从屋上淋下取泥。
<strong>又方</strong>取齿中残饭敷之，又猪脂封之，又射罔封之，又砂和水涂上立愈。
<strong>治蝎螫方∶</strong>
若着手足，以冷水渍之，水微暖即易之。着余处者，冷水渍，故布之，少暖则易。
<strong>又方</strong>生乌头为末，唾和敷之。
<strong>治蜂螫毒方∶</strong>
取瓦子摩其上，唾二七遍，置瓦子故处。
<strong>治蜂螫方∶</strong>
猪脂蜜（各半升）蜡（二两）
上三味，和煎如膏，候冷以涂之。
<strong>又方</strong>烧蜂房为末，猪膏和涂之。（《肘后方》云∶先煮蜂房洗之，又烧涂之。）
<strong>又方</strong>酥脂涂之立愈。
<strong>又方</strong>烧牛屎灰，以苦酒和涂之。
<strong>又方</strong>齿垢涂之。
<strong>又方</strong>醇醋沃地，取泥涂之。
<strong>又方</strong>嚼盐涂之。
<strong>又方</strong>以人尿新者洗之。
<strong>又方</strong>尿泥涂之。
论曰∶凡蠼虫尿人影着处，便令人病疮，其状身中忽有处痛如芒刺，亦如刺虫所螫后，热，剧者连起竟腰胁胸。治之法，初得之磨犀角涂上，止其毒，治如火丹法，余以武德中六月得此疾，经五六日觉心闷不佳，以他法治不愈，又有人教画地作蠼形，以刀子细细尽取蠼腹中土，就中以唾和成泥涂之，再涂即愈，方知天下万物相感，莫晓其由矣。
<strong>治蠼尿方∶</strong>
羊髭烧灰，腊月猪脂和封之。
<strong>又方</strong>捣豉封之。
<strong>又方</strong>醋和胡粉涂之。
<strong>治蠼尿疮方∶</strong>
烧鹿角为末，以苦酒和敷疮上，已有汁者，烧道旁弊蒲席敷之。
<strong>又方</strong>槐白皮半斤切，以苦酒二升渍半日，刮去疮处以洗，日五六遍，仍以赤小豆末以苦酒和敷之，燥复易。小儿以水和。
<strong>又方</strong>嚼大麦以敷之，日三。
<strong>又方</strong>燕窠中土，以猪脂和敷之。
<strong>又方</strong>熟嚼梨叶，以水和涂，燥复易之。
<strong>又方</strong>马鞭草熟捣烂以敷上，燥则易之。
<strong>又方</strong>取吴茱萸东行根下土，醋和涂之。
<strong>治三种射工虫毒方∶</strong>
论曰∶江南有射工毒虫，一名短狐，一名蜮。其虫形如甲虫（《外台》云∶正黑，状如大飞生），无目，利耳，有一长角在口前如弩，以气为矢，因水势以射人，人闻其在水中铋铋作声，要须得水没其口，便以口中毒射人，此虫畏鹅，鹅能食之，其初见证有似伤寒，先恶寒噤，寒热筋急，亦似中尸，便口噤不能语，朝旦小苏，晡夕辄剧，寒热闷乱是其证也。
如得三四日急治之，治稍迟七日死。射着人影者，不即作疮，但恶寒噤。自非其地之人不知其证，便谓伤寒，每多误治，及成疮似蠼尿，亦似瘭疽疮。射工中疮有三种，其一种疮正黑如子，皮外围悉赤，或衣犯之如有芒刺痛。其一种作疮久久穿，或晡间寒热。其一种如火灼起，似此者最急，数日杀人，中人头面，又急腰以上去人心近多死，腰以下稍缓，不治亦死
治射工中人寒热，或发疮在一处，有异于常者方∶
取鬼臼叶一把，渍苦酒中，熟捣
<strong>又方</strong>取生吴茱萸茎叶一握，断去前后取中，熟捣，以水二升，煮取七合，顿服。
<strong>又方</strong>取葫荽切贴疮，灸七壮。
<strong>又方</strong>取蜈蚣大者一枚，火炙治为末，苦酒和敷疮上。
<strong>又方</strong>取赤苋菜熟捣，绞取汁，每服一升，日四五服。
<strong>又方</strong>取白鸡屎白者三枚，汤和涂中毒处。
<strong>又方</strong>升麻（三两）乌扇根犀角（各二两）
上三味，咀，以水四升，煮取一升半，去滓，分再服，相去如一炊顷，尽更作。
<strong>治射工中人三种疮方∶</strong>
升麻（三两）乌扇根（三两）
上二味，咀，以水三升，煮取一升适寒温尽服，滓敷疮上。
<strong>治射工中人已有疮者方∶</strong>
取芥子捣烂，苦酒和，浓涂疮上，半日痛便止。
<strong>又方</strong>取野狼牙叶，冬取根捣令熟，敷所中处，又饮四五合汁。
<strong>五香散<br/>治江南毒瓦斯恶核，射工中人暴肿生疮方。</strong>
甲香犀角鳖甲升麻熏陆香丁香沉香乌青木香川连黄芩羚羊角甘草牡蛎（各四分）吴茱萸（三分）黄柏（六分）
上十六味，治下筛，中射工毒及诸毒皆水服方寸匕，日二，并以水和少许洗之，仍以鸡子白和涂肿上，干则易。
<strong>野葛膏<br/>治射工恶核，卒中恶毒方。</strong>
野葛（一升）巴豆乌头川椒（各半升）茵芋踯躅附子丹砂（各一两）雄黄大黄（各一两）
上十味，治下筛，以不中水猪膏三斤，煎三上三下，去滓纳丹砂、雄黄末，搅至凝，似枣核大，摩痛上，勿近眼，凡合各膏，皆无令产妇、女人、小儿、鸡犬、六畜见之，唯宜清净。
<strong>治沙虱毒方∶</strong>
斑蝥二枚熬一枚，熬为末，服一大枚，又烧一枚烧令烟绝，为末着疮中。
<strong>又方</strong>大蒜十枚，合皮安热灰中炮，令热，去皮刀断蒜头，取热着毒处。
<strong>又方</strong>麝香大蒜上二味，合捣，以羊脂和着小筒中带，欲用取敷疮上。
<strong>又方</strong>雄黄朱砂恒山（各等分）
上三味，取五月五日日中时，令童子合之，取敷疮上。
<strong>治石蛭方</strong>（山中阴湿草木上石蛭着人，则穿啮人肌肤，行人肉中，浸淫坟起如虫行道之？
凡行山路草木中，常以腊月猪膏和盐涂脚胫及足趾间趺上，及着鞋袜，蛭不得着人也。
已着者，灸断其道即愈。
<strong>治水毒方∶</strong>
论曰∶凡山水有毒虫，人涉水之时，中人似射工而无物，其初得之，恶寒，微头痛，目眶疼，心中烦懊，四肢振，腰背百节皆强，两膝痛，或翕翕而热，但欲眠睡，旦醒暮剧，手足逆冷至肘膝，二三日腹中生虫，蚀人下部，肛中生疮，不痛不痒，令人不觉。不急治，过六七日下部出脓溃，虫上食人五脏，热盛毒烦，下利不禁，八九日虽良医不能治矣。其毒有阴阳之异，觉得之，急早视其下部，若有疮正赤如截肉者，为阳毒最急，若疮如鲤鱼齿者，为阴毒犹小缓，要皆杀人，不过二十日也。欲知是中水与非者，当作五六升汤，以小蒜五升切，投汤中，消息，勿令大热，去滓以浴之。是水毒，身当发赤斑，无是者非也。
<strong>解水毒饮子∶<br/>治人急中水毒，手足指冷，或至肘膝者方。</strong>
吴茱萸（一升）生姜（切，一升半）犀角升麻橘皮（各二两）乌梅（十四枚）
上六味，咀，以水七升，煮取二升，分二服。
<strong>又方</strong>浮萍草曝干为末，酒服方寸匕。
<strong>又方</strong>梅叶、桃叶捣，绞取汁三升许，或干以少水绞取汁饮之。小儿不能饮，以汁敷乳头与之。
<strong>又方</strong>捣苍耳汁，服一升，又以绵裹杖沾汁导下部，日三瘥。
<strong>又方</strong>捣蓼一把，以酒和，绞取汁一升饮之，不过三服瘥。（《外台》、《肘后》作梨叶）
<strong>又方</strong>捣盐一把，水解以涂浴面目身体令遍。
<strong>又方</strong>捣蛇莓根为末，以饮之，并导下部，生者用汁。凡夏月行，常多此药屑入水，以方寸匕投水上流无所畏，又辟射工。凡洗浴以少许投水盆中，即无毒。
<strong>治猫鬼野道病歌哭不自由方∶</strong>
五月五日自死赤蛇烧作灰，以井花水服方寸匕，日三。
<strong>又方</strong>腊月死猫头烧灰，水服一钱匕，日二。
针灸方见别卷中。
<strong>治猫鬼，眼见猫狸及耳杂有所闻方∶</strong>
相思子蓖麻子巴豆（各一枚）朱砂末（二铢）蜡（四铢）
上五味，合捣为丸，先取麻子许大含之，即以灰围患人，前头着一斗灰火，吐药火中沸，即画火上作十字，其猫鬼并皆除矣。
治蜘蛛咬毒方人屎敷，又油淀敷，又炮姜贴之，又猢狲屎敷之。
<strong>又方</strong>麻油和胡粉如泥涂上，干则易之。
治马啮人及踏人作疮毒肿热痛方∶
马鞭稍（二寸长）鼠屎（二七枚）
上二味，合烧为末，以猪膏和涂之立愈。（《外台方》云∶治遂成疮烂，经久不愈者。《肘后方》云∶用马鞭皮烧末，猪膏和涂）。
<strong>治马啮人阴卵脱出方∶</strong>
推纳入，以桑皮细作线缝之，破乌鸡取肝，细锉以封之，且忍勿小便即愈。
<strong>治犬马啮，及马骨刺伤人，及马血入旧疮中方∶</strong>
取灰汁热渍疮，常令汁器有火，数易汁，勿令烂人肉，三数日渍之。有肿者，炙石熨之，日二消止。
<strong>治马血入疮中方∶</strong>
服人粪如鸡子大，复以粪敷疮上。
<strong>又方</strong>取妇人月水敷之神良。
治剥死马，马骨伤人，毒攻欲死方∶
即取马肠中屎涂之大良。
治马汗马毛入人疮中，肿痛欲死方∶
以水渍疮，数易水便愈。又以锻石敷之。
<strong>又方</strong>饮醇酒取醉即愈。
<strong>又方</strong>烧鸡毛翎末，以酒服方寸匕。
<strong>又方</strong>以沸汤令得所浸洗之，即瘥。
论曰∶凡春末夏初，犬多发狂，必预防之。防而不免者，莫出于灸，百日之中一日不阙者，方得免难。若初见疮瘥痛定，即言平复者，此最可畏，大祸即至，死在旦夕。凡狂犬咬人着讫，即令人狂，精神已别，何以得知？但看灸时，一度火下，即觉心中醒然惺惺了了。
方知咬已即狂。此病至重，世皆轻之，不以为意，坐是死者，尝年有之。吾初学医，未以为业。有人遭此，将已见问吾，了不知报答，是以经吾手而死者不一，自此锐意学之，一解以来，治者皆愈，方知世无良医，枉死者半，此言无虚，故将来学人非只此法，余一方皆须沉思留心作意，殷勤学之，乃得通晓。莫以粗解一二种法，即谓知讫，极自误也。
凡犬咬人，七日辄应一发，三七日不发则脱也。要过百日乃得免耳。每到七日辄当捣韭汁饮一二升，又当终身禁食犬肉、蚕蛹，食此即发，死不可救矣。疮未愈之间，禁食生鱼及诸肥腻冷食，但于饭下蒸鱼，及肥器中食便发。不宜饮酒，能过一年乃佳。（《集验方》云∶若重发者，生食蟾蜍绝良，亦可烧炙食之，不必令其人知，初得啮毒便为之，则于后不发也）。
<strong>治犬毒方∶</strong>
头发皮（各等分）
上二味，烧灰水和饮一杯服之。口噤者，折齿纳药。
<strong>又方</strong>捣地榆，绞取汁涂疮，无生者可取干者，以水煮汁饮之，亦可末服，为方寸匕，日三，兼敷上，过百日止。
<strong>又方</strong>捣韭绞取汁，饮一升，日三，疮愈止，亦可治愈后复发者。
<strong>又方</strong>刮虎牙若骨，服方寸匕。（《短剧方》云∶刮野狼牙或虎骨末服，已发狂如犬者服即愈）。
<strong>又方</strong>烧虎骨敷疮及熨。又微熬杏仁捣研，取汁服之良。又取灯盏残油灌疮口，皆禁酒、猪鱼肉、生菜。
<strong>又方</strong>用韭根一握，故梳二枚，水二升，煮取一升，顿服。
<strong>又方</strong>桃东南枝白皮一握，水二升，煮取一升，分二服，吐出犬子。
<strong>又方</strong>取犬脑敷上后，不复发。
<strong>又方</strong>虾蟆灰以粥饮服之。
<strong>又方</strong>服莨菪子七枚，日一。
<strong>又方</strong>梅子末，以酒服之。
<strong>又方</strong>以豆酱清涂之，日三四。
<strong>治狂犬啮人方∶</strong>
蛇脯一枚，炙去头，捣末，服五分匕，日三。又烧末纳疮孔中。
<strong>又方</strong>捣莨菪根和盐敷，日三。
<strong>又方</strong>青布浸汁，服三升。
<strong>又方</strong>取驴尿一二升饮之。
<strong>治凡犬啮人方∶</strong>
熬杏仁半升令黑，研成膏敷之。
<strong>又方</strong>取灶中热灰以粉疮，帛裹系之。
<strong>又方</strong>鼠屎为末，腊猪膏和敷之。（《外台方》云∶鼠一枚，猪膏煎敷之。）
<strong>又方</strong>饮生姜汁一升。（《短剧方》云∶治狂犬咬）。韭汁亦佳。（《外台方》云∶亦治已瘥后复发者。）
<strong>又方</strong>水洗疮任血出，勿止之，水洗不住，取血自止，以绵裹之瘥。
<strong>又方</strong>以沸汤和灰壅疮上。
<strong>又方</strong>烧犬尾为末，敷疮，日三。
<strong>又方</strong>以头垢少少纳疮中。
<strong>又方</strong>火炙蜡以灌疮中。
<strong>又方</strong>以热牛屎涂之佳。
<strong>又方</strong>以苦酒和灰涂疮中。
<strong>灸法<br/></strong>凡犬所啮未尽其恶血毒者，灸上一百壮，已后当日灸一壮，若不血出，刺出其血，百日灸乃止。禁饮酒及猪犬肉。
<strong>治猪啮方∶</strong>
松脂炼作饼上贴之。
<strong>又方</strong>以屋溜中泥涂。
