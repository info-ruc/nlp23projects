<spanstyle= font-family:FangSong_GB2312; >（论一首方九十二首）</span>
论曰，凡被打损，血闷抢心，气绝不能言可擘开口，尿中令下咽即醒，又堕车落马，及车辗木打已死者，以死人安着，以手神掩其口鼻眼上，一食顷活，眼开与热小便二升。
<strong>治被打击，头眼青肿方∶</strong>
炙肥猪肉令热，拓上。（《肘后方》云∶治血聚皮肤间不消散者。）
<strong>又方</strong>墙上朽骨，唾于石上研磨涂之。干即易。
<strong>又方</strong>炙猪肝贴之。
<strong>又方</strong>新杀羊肉。乘热封之。
<strong>又方</strong>大豆黄为末，水和涂之。
<strong>治被打伤破，腹中有瘀血方∶</strong>
蒲黄（一升）当归桂心（各二两）
上三味，治下筛，酒服方寸匕，日三夜一。
<strong>又方</strong>刘寄奴延胡索骨碎补（各一两）
上三味，咀，以水二升，煎取七合，复纳酒及小便各一合，温热顿服。
<strong>又方</strong>虫虻虫水蛭（各三十枚）桃仁（五十枚）桂心（二两）大黄（五两）
上六味，咀，以酒水各五升，煮取三升，分五服。
<strong>又方</strong>生地黄汁三升，酒一升半，煮取二升七合，分三服。（《肘后方》治从高堕下，瘀血胀心，面青短气欲死。）
<strong>又方</strong>莨菪子为末敷疮上。
<strong>白马蹄散<br/>治被打腹中瘀血，并治妇人瘀血，化血为水方。</strong>
白马蹄烧令烟尽，捣筛，酒服方寸匕，日三夜一。
<strong>治被殴击损伤聚血，腹满烦恼闷方∶</strong>
豉一升，以水三升，煮三沸，分再服，不瘥重作。更取麻子煮如豉法，不瘥，更煮豉如上法。
<strong>治有瘀血，其人喜忘，不欲闻人声，胸中气塞短气方∶</strong>
甘草（一两）茯苓（二两）杏仁（五十枚）
上三味咀以水二升，煮取九合，分二服。
<strong>治从高堕下，伤折疾痛，烦躁啼叫不卧方∶</strong>
取鼠屎烧末，以猪膏和涂痛止，急裹之。
<strong>治从高堕下，及为木石所迮，或因落马，凡伤损血瘀凝积，气绝欲死，无不治之方∶</strong>
取净土五升蒸令溜，分半，以故布数重裹之，以熨病上勿令大热，恐破肉，冷则易之，取痛止即已。凡有损伤，皆以此法治之神效。已死不能言者，亦治。
<strong>治堕车马间，马鞍及诸物隐体肉断方∶</strong>
以酢和曲涂之。
<strong>当归散<br/>治落马堕车，诸伤腕折臂脚痛不止方。</strong>
当归桂心蜀椒附子（各二分）泽兰（一分）芎（六分）甘草（五分）
上七味，并熬令香。治下筛，酒服方寸匕，日三。凡是伤损皆服之，十日愈，小儿亦同。（《救急方》云∶治堕马落车被打伤，腕折叫唤痛声不绝，服此散呼吸之间不复大痛，十三日骨筋相连。）
<strong>黄散<br/>治腕折方。</strong>
黄白芍（各三两）当归干地黄附子续断桂心干姜通草（各二两）大黄（一？
上十二味治下筛，先食酒服五分匕，日三。（《千金翼》无大黄）。
<strong>治折骨断筋方∶</strong>
干地黄当归羌活苦参（各等分）
上四味，治下筛，酒服方寸匕，日三。
<strong>治腕折骨损，痛不可忍方∶</strong>
以大麻根及叶捣汁，饮一升。无生麻，煮干麻汁服，亦主坠堕挝打瘀血，心腹满短气。
治被伤筋绝方∶取蟹头中脑及足中髓熬之，纳疮中筋即续生。
<strong>治腕折四肢骨碎，及筋伤蹉跌方∶</strong>
生地不限多少熟捣，用敷所损伤处。（《肘后方》云∶《短剧方》烂捣熬之，以裹伤处，以治四肢骨碎筋伤蹉跌方∶
以水二升，渍豉三升，取汁服之。
<strong>鹿角散<br/>治同前。</strong>
鹿角捣筛，洒服方寸匕，日三。
<strong>又方</strong>筋骨伤初破时，以热马屎敷之无瘢。
<strong>又方</strong>大豆二升，水五升，煮取二升，以醇酒六七升合和豆汁服之，一日尽，如汤沃雪。（《肘后方》云∶治堕迮瘀血，无大豆，用小豆亦佳。）
<strong>又方</strong>羊脑（一两）发灰胡粉胡桃脂（各半两）
上四味，捣和调如膏敷上，以生布裹之。
<strong>治头破脑出，中风口噤方∶</strong>
大豆一升熬去腥，勿使太熟，捣末，熟蒸气遍合甑下盆中，以酒一斗淋之，温服一升，覆取汗，敷杏仁膏疮上。
黑大豆淋酒，即大豆紫汤法。
<strong>大豆紫汤<br/></strong>治被伤风入四体，角弓反张，口噤不能言，或产妇堕胎，凡得此者，大重不过五剂。（方见第三卷妇人产后中风门。）
<strong>胶艾汤<br/>治丈夫从高堕下伤五脏，微者唾血，甚者吐血，及金疮伤经崩中皆主之方。</strong>
阿胶艾叶干姜（各二两）芍药（三两）
上四味，咀，以水八升，煮取三升，去滓纳胶令烊，分二服，羸人分三服。兼主女人产后崩伤下血过多，虚喘腹中绞痛。下血不止者，服之悉愈。
<strong>大胶艾汤<br/></strong><strong>治男子伤绝，或从高堕下伤五脏，微者唾血，甚者吐血及金疮伤经者方。</strong>
阿胶艾叶甘草当归芎（各二两）干姜（一两）芍药地黄（各三两）
上八味，咀，以水八升，煮取三升，去滓纳胶令烊，分再服，羸人分三服，此汤治妇人产后崩伤下血过多，虚喘欲死，腹中急痛，下血不止者神良。
<strong>竹皮汤<br/>治为兵杖所加，木石所迮，血在胸背及胁中，痛不得气息方。</strong>
青竹茹乱发灰（各如鸡子大，二枚）
上二味，于炭火上炙令焦燥，合捣下筛，酒一升，煮三沸，一服尽之，三服愈。
<strong>治堕马落车，颠仆崩血，腹满短气方∶</strong>
大豆五升，以水一斗，煮取二升，去豆，一服令尽，剧者不过三作。
<strong>治堕落车马间，心腹积血，吐唾无数方∶</strong>
干藕根为末，以酒服方寸匕，日三。如无，取新藕捣汁服之。
<strong>桃仁汤<br/>治从高堕下，落大木车马间，胸腹中有血，不得气息方。</strong>
桃仁（十四枚）大枣（二十枚）大黄硝石甘草（各一两）蒲黄（一两半）
上六味，咀，以水三升，煮取一升，绞去滓，适寒温服尽之，当下，下不止，渍麻汁一杯，饮之即止。
<strong>又方</strong>治腹中瘀血，痛在腹中不出，满痛短气，大小便不通方。
桃仁虫（各三十枚）荆芥（五分）大黄芎（各三两）当归桂心甘草（各二两）蒲黄（五两）
上九味咀，以水一斗，煮取三升，分三服。
<strong>又方治堕落瘀血方。</strong>
桃仁（五十枚）水蛭虻虫（各二十枚）甘草桂心当归（各二两）芒硝（三两）大黄（？
上八味，咀，以水八升，煮取三升，绞去滓，适寒温，服一升，日三。（深师方无芒硝。）
<strong>治腕折瘀血方∶</strong>
桃仁（四十枚）乱发（一握）大黄（如指节大一枚）
上三味，以布方广四寸，以绕乱发烧之，咀桃仁、大黄，以酒三升，煮取一升，顿服，血尽出。（《肘后方》云∶仲景治坠马及一切筋骨损方，用大黄三两，绯帛如手大烧灰，乱发如鸡子大烧灰，久用炊单布一尺烧灰，桃仁四十九枚，去皮尖熬，败蒲席一握，长三寸切，甘草一枚如中指节，上七味，以童子小便量多少煎汤，成纳酒一大盏，次下大黄，去滓分温三服，先别锉败蒲席半领煎汤以浴，衣被重覆，服药斯须通利数行，痛楚立瘥。利及浴水赤勿怪，即瘀血也。）
<strong>又方</strong>桃仁（六十枚）大黄（六两）桂心（二两）
上三味，咀，以酒六升，煮取三升，分三服，当下血瘥。
<strong>蒲黄散<br/>治从高堕下，有瘀血方。</strong>
蒲黄（八两）附子（一两）
上二味，为末，酒服方寸匕，日三，不知增之，以意消息。
<strong>又方治腕折瘀血方。</strong>
蒲黄（一升）当归（二两）
上二味，治下筛，先食酒服方寸匕，日三。
<strong>又方</strong>虻虫（二十枚）牡丹（一两）
上二味，治下筛，酒服方寸匕，血化为水。（《备急方》云∶主久宿血在诸骨节及外不去者
<strong>又方取草汁饮之，子亦可服。</strong>
<strong>又方</strong>凡被打及产后恶血，一切血皆煮续骨木汁二升饮之。
<strong>从高堕下崩中方∶</strong>
当归大黄（各二分）
上二味，治下筛，酒服方寸匕，日三。
<strong>治杖疮方∶</strong>
锻石（七斤）新猪血（一升）
上二味，和丸，熟烧之破，更丸，烧三遍止，为末敷上。
<strong>又方</strong>釜月下土为细末，以油和涂讫，卧羊皮上。
<strong>又方</strong>服小便良。
<strong>治竹木刺在皮中不出方∶</strong>
羊屎燥者烧作灰，和猪脂涂刺上，若不出重涂，乃言不觉刺出时（一云用干羊屎末。
<strong>又方</strong>蔷薇灰水服方寸匕，日三，服十日刺出。
<strong>又方</strong>酸枣核烧末服之。
又方凿柄烧灰酒服，二寸匕。
<strong>又方</strong>头垢涂之即出。
治刺在肉中不出方∶煮山瞿麦汁饮之，日三瘥止。
<strong>又方</strong>用牛膝根茎生者并捣，以敷之即出。疮已合，犹出也。
<strong>又方</strong>白茅根烧末，以膏和涂之，亦治疮因风致肿者。
<strong>又方</strong>鹿角烧末，以水和涂之立出，久者不过一夕。
<strong>又方</strong>嚼白梅以涂之。（《肘后方》用乌梅。）
<strong>又方</strong>嚼豉涂之。
<strong>又方</strong>温小便渍之。
<strong>治久刺不出方∶</strong>
服王不留行即出，兼取根为末贴之。
<strong>治恶刺方∶</strong>
苦瓠开口，纳小儿尿，煮两三沸浸病上。
<strong>又方</strong>莨菪根水煮浸之，冷复易，神方也。
<strong>又方</strong>李叶、枣叶合捣，绞取汁点上即效。
<strong>又方</strong>浓煮大豆汁渍，取瘥。
<strong>治恶刺，并狐尿刺方∶</strong>
以乌父驴尿渍之。
<strong>又方</strong>温白马尿渍之。
治因疮肿痛剧者，数日死或中风寒，或中水，或中狐尿刺主之方∶
烧黍穣，牛马屎，生桑条，取得多烟之物烧熏，汁出愈。
<strong>又方</strong>热蜡纳疮中，新疮亦善。
<strong>又方</strong>以凫公英草摘取根茎白汁涂之，多涂为佳，瘥止。
<strong>治疮中水肿方∶</strong>
胡粉炭白灰（各等分）
上二味，脂和涂疮孔上，水出痛止。
<strong>治手足卒中刺，中水毒方∶</strong>
捣韭及蓝青置上以火炙，热彻即愈。
<strong>治疮因风致肿方∶</strong>
栎木根皮一斤浓煮，纳盐一把渍之。
<strong>治破伤风肿方∶</strong>
浓涂杏仁膏，燃麻烛遥灸之。
<strong>治因疮肿痛者，皆中水及中风寒所作肿，入腹则杀人方∶</strong>
温桑灰汁渍，冷复温之，当令热，神秘。
<strong>治刺伤中风水方∶</strong>
服黑牛热尿，一服二升，三服即止。
<strong>又方</strong>蜡一两热炙熨，薄裹上，令水出愈。
<strong>又方</strong>鱼目烧灰敷之。
<strong>又方</strong>热煮韭拓之。
<strong>又方</strong>刮箭羽下漆涂之。
<strong>治疮犯露肿方（凡八月九月中刺，手足犯恶露肿，杀人不可轻）∶</strong>
生桑枝三枚，纳灰中推引令极热，斫断，正以枝头着疮口上，热尽即易之，尽三枚则疮自烂，仍取薤白捣，绵裹着热灰中，使极热，去绵取薤白敷疮上，以布帛急裹之，若有肿者，便取之，用薤白最佳。
<strong>治漆疮方∶</strong>
生柳叶三斤细切，以水一斗五升，煮取七升，适寒温洗之，日三。（《肘后方》云∶老柳
<strong>又方</strong>以磨石下滓泥涂之，取瘥止，大验。
<strong>又方</strong>浓煮鼠查叶以洗疮上，亦可捣叶取汁涂之。
<strong>又方</strong>烂捣七姑草封之。（《救急方》用七姑草和芒硝涂之）。
<strong>又方</strong>取猪膏涂之。
<strong>又方</strong>贯众为末以涂上，干以油和之即愈。
<strong>又方</strong>莲叶燥者一斤，以水一斗，煮取五升，洗疮上，日二。
<strong>又方</strong>羊乳汁涂之。
<strong>又方</strong>矾石着汤中令消，洗之。
<strong>又方</strong>芒硝五两汤浸以洗之。
<strong>又方</strong>宜啖猪肉嚼谷涂之。
