<spanstyle= font-family:FangSong_GB2312; >（脉二条方二首灸法七首）</span>
<strong>大肠实热<br/></strong>右手寸口气口以前脉阳实者，手阳明经也。病苦肠满善喘咳，面赤身热，喉咽中如核状，名曰大肠实热也。
<strong>生姜泄肠汤<br/></strong>治大肠实热，腹胀不通。口为生疮者方。
生姜橘皮青竹茹白术黄芩栀子仁（各三两）桂心（一两）茯苓芒硝（各二两）地黄（十两）大枣（十四枚）
上十一味咀，以水七升，煮取三升，去滓，下芒硝，分二服。
<strong>治肠中胪胀不消方∶</strong>
灸大肠俞四十九壮。
大肠有热，肠鸣腹满挟脐痛，食不化，喘不能久立，巨虚上廉主之。
<strong>大肠虚冷<br/></strong>右手寸口气口以前脉阳虚者，手阳明经也。病苦胸中喘，肠鸣虚渴，唇干目急，善惊泄白，名曰大肠虚冷也。
<strong>黄连补汤<br/>治大肠虚冷，痢下青白，肠中雷鸣相逐方。</strong>
黄连（四两）茯苓川芎（各三两）地榆（五两）酸石榴皮（五片）伏龙肝（鸡子大一枚）
<strong>治肠中雷鸣相逐痢下方∶</strong>
灸承满五十壮。穴在挟巨阙相去五寸，巨阙在心下一寸。灸之者挟巨阙两边各二寸半。
<strong>治肠中常鸣，时上冲心方∶</strong>
灸脐中。
食饮不下，腹中雷鸣，大便不节，小便赤黄，阳纲主之。
腹胀肠鸣，气上冲胸不能久立，腹中痛濯濯，冬日重感于寒则泄，当脐而痛，肠胃间游气切痛，食不化，不嗜食，身肿挟脐急，天枢主之。
肠鸣而痛，温溜主之。
