<spanstyle= font-family:FangSong_GB2312; >（方二十一首）</span>
<strong>钟乳汤<br/></strong>治妇人乳无汁方。
石钟乳硝石（一用滑石）白石脂（各六铢）通草（十二铢）桔梗（半两、切）
上五味咀，以水五升煮三沸，三上三下，去滓，纳硝石，令烊，分服。
<strong>又方</strong>石钟乳通草（各等分）
上二味为末，粥饮服方寸匕，日三。后可兼养两儿。（通草横心者是，勿取羊桃根色黄无益）
一方二味，酒五升，渍一宿，明旦煮沸，去滓，服一升，日三，夏冷服，冬温服。
<strong>又方</strong>石钟乳（四两）甘草（二两，一方不用）漏芦（三两）通草栝蒌根（各五两）
上五味咀，以水一斗，煮取三升，分三服。（一云用栝蒌实一枚）
<strong>又方</strong>石钟乳通草（各一两）漏芦（半两）桂心甘草栝蒌根（各六铢）
上六味治下筛，酒服方寸匕，日三，最验。
<strong>又方</strong>石钟乳漏芦（各二两）
上二味，治下筛，饮服方寸匕，即下。
<strong>漏芦汤<br/></strong>治同前。
漏芦通草（各二两）石钟乳（一两）黍米（一升）
上四味咀，米宿渍揩挞，取汁三升，煮药三沸，去滓。作饮饮之，日三。
<strong>漏芦散<br/></strong>治同前。
漏芦（半两）石钟乳栝蒌根（各一两）蛴螬（三合）
上四味治下筛，先食糖水，服方寸匕，日三。
<strong>单行石膏汤<br/></strong>治同前。
石膏四两研细，以水二升，煮三沸，稍稍服，一日令尽。
<strong>麦门冬散<br/></strong>治同前。
麦门冬石钟乳通草理石上四味各等分，治下筛，先食，酒服方寸匕，日三。
<strong>又方</strong>麦门冬通草理石石钟乳土瓜根大枣蛴螬上七味等分，治下筛，食毕用酒服方寸匕，日三。
<strong>又方</strong>母猪蹄一具，粗切，以水二斗熟煮，得五六升汁饮之，不出更作。
<strong>又方</strong>猪蹄（二枚，熟炙，捶碎）通草（八两，切细）
上二味以清酒一斗浸之，稍稍饮之，不出更作。（《外台》猪蹄不炙，以水一斗煮，取四升入酒，四升更煮，饮之。）
<strong>又方</strong>栝蒌根切一升，酒四升，煮三沸，去滓，分三服。
<strong>又方</strong>栝蒌根漏芦（各三两）石钟乳（四两）白头翁（一两）滑石通草（各二两）
上六味，治下筛，以酒服方寸匕，日三。
<strong>又方</strong>取栝蒌子尚青色大者一枚熟捣，以白酒一斗，煮取四升，去滓，温服一升，日三。
黄色小者用二枚亦好。
<strong>又方</strong>土瓜根治下筛，服半钱匕，日三。乳如流水。
<strong>单行鬼箭汤<br/></strong>治同前。
鬼箭五两，以水六升，煮取四升，每服八合，日三。亦可烧作灰，水服方寸匕，日三。
<strong>甘草散<br/></strong>治同前。
甘草（一两）通草（三十铢）石钟乳（三十铢）云母（二两半）屋上散草（二把，烧成灰）
上五味治下筛，食后温漏芦汤服方寸匕，日三，乳下止。
<strong>又方</strong>烧死鼠作屑，酒服方寸匕，日三，立下，勿令知。
<strong>又方</strong>烧鲤鱼头为末，酒服三指撮。
<strong>鲫鱼汤<br/></strong>下乳汁方。
鲫鱼（一尾，长七寸）猪肪（半斤，切）漏芦石钟乳（各八两）
上四味，切猪肪，鱼不须洗治，以清酒一斗二升合煮，鱼熟药成，绞去滓，适寒温，分五服。其间相去须臾，一饮令药力相及为佳，乳即下。
