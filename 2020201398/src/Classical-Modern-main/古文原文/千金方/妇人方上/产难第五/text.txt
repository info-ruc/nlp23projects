（论一首八条方二十一首针法一首）
论曰∶产妇虽是秽恶，然将痛之时，及未产已产，并不得令死丧污秽家人来，视之则生难，若已产者则伤儿也。
妇人产乳，忌反支月。若值此月，当在牛皮上，若灰上勿令水血恶物着地则杀人。及浣濯衣水，皆以器盛，过此忌月乃止。
凡生产不根据产图，脱有犯触，于后母子皆死，若不至死，即母子俱病，庶事皆不称心。
若能根据图，无所犯触，母即无病，子亦易养。凡欲产时特忌多人瞻视，惟得二三人在旁，待产讫，乃可告语诸人也。若人众看视，无不难产。
凡产妇第一不得匆匆忙怕，旁人极须稳审，皆不得预缓预急及忧悒，忧悒则难产。若腹痛眼中火生，此儿回转，未即生也。儿出讫，一切人及母皆忌问是男是女，儿始落地，与新汲井水五咽，忌与暖汤物，勿令母看视秽污。
凡产妇慎食热药、热面，食常识此。饮食当如人肌温温也。
凡欲临产时，必先脱寻常所着衣，以笼灶头及灶口，令至密即易产也。
凡产难及子死腹中，并逆生与胞胎不出，诸篇方可通检用之。
<strong>治产难，或半生，或胎不下，或子死腹中，或着脊及坐草数日不产，血气上抢心，母面无颜色，气欲绝者方∶</strong>
醇酒（二升）白蜜成煎猪膏（各一升）
上三味合煎取二升，分再服。不能再服，可随所能服之。治产后恶血不除，上抢心，痛烦急者，以地黄汁代醇酒。
<strong>治产难方∶</strong>
槐枝（切，二升）榆白皮（切）大麻仁（各一升）瞿麦通草（各五两）牛膝（四两）
上六味咀，以水一斗二升，煮取三升半，分五服。
<strong>又方</strong>吞皂荚子二枚。
<strong>又方</strong>取厕前已用草二七枚，烧灰水调服之。
<strong>又方</strong>令夫唾妇口中二七过立出。
<strong>又方</strong>针两肩井入一寸泻之，须臾即分娩。
<strong>治产难三日不出方∶</strong>
取鼠头烧作屑，井花水服方寸七，日三。
<strong>又方</strong>车轴脂吞大豆许两丸。
<strong>又方</strong>烧药杵令赤，纳酒中饮之。
<strong>又方</strong>烧大刀环，以酒一杯沃之，顿服即出，救死不分娩者。
<strong>治产难累日，气力乏尽，不能得生，此是宿有病者方∶</strong>
阿胶（二两）赤小豆（二升）
上二味以水九升，煮豆令熟，去滓，纳胶令烊，一服五合，不觉更服，不过三服即出。
<strong>又方</strong>槐子（十四枚）蒲黄（一合上二味合纳酒中温服，须臾，不生再服之。水服亦得。
<strong>又方</strong>生姜汁生地黄汁（各半升）
上二味合煎熟，顿服之。
<strong>治产难及日月未足而欲产者方</strong>∶
知母一两为末，蜜丸如兔屎大，每服一丸，痛不止更服一丸。
<strong>羚羊角散<br/></strong>治产后心闷，是血气上冲心所致者方。
羚羊角一枚，烧作灰，治下筛，以东流水服方寸匕，若不瘥，须臾再服。取闷瘥乃止。
<strong>又方</strong>羊角烧作灰，以温酒服方寸匕，不瘥须臾再进。（《备急方》以治产难）
<strong>治产乳运绝方∶</strong>
半夏一两捣筛，丸如大豆，纳鼻孔中即愈。此扁鹊法也。
<strong>又方</strong>神曲末，水服方寸匕。亦治难产。
<strong>又方</strong>赤小豆捣为散，东流水服方寸匕，不瘥更服。
<strong>又方</strong>含酽醋面即愈，凡闷即之愈。
<strong>又方</strong>取酽醋和产血如枣大服之。
<strong>治心闷方∶</strong>
产后心闷，眼不得开，即当顶上取发如两指大，强以人牵之，眼即开。
