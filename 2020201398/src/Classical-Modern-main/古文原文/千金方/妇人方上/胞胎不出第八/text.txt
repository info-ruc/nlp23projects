<spanstyle= font-family:FangSong_GB2312; >（方二十二首）</span>
<strong>牛膝汤<br/></strong>治产儿胞衣不出、令胞烂方。
牛膝瞿麦（各一两）当归通草（各一两半）滑石（二两，一作桂心二两）葵子（半升）
上六味咀，以水九升，煮取三升，分三服。
<strong>治产难，胞衣不出横倒者，及儿死腹中，母气欲绝方∶</strong>
半夏白蔹（各二两）
上二味，治下筛，服方寸匕，产难一服，横生二服，倒生三服，儿死四服。亦可加代赭、瞿麦各二两为佳。
<strong>治胎死腹中，若母病欲下之方</strong>∶
取榆白皮细切，煮汁三升，服之即下，难生者亦佳。
<strong>又方</strong>牛膝（三两）葵子（一升）
上二味以水七升，煮取三升，分三服。
<strong>又方</strong>泽兰叶（三两）滑石（五合）生麻油（二合）
上三味以水一升半，煮泽兰取七合，去滓，纳滑石、麻油，顿服之。
<strong>治胞衣不出方∶</strong>
取小麦合小豆，煮令浓，饮其汁立出。亦治横逆生者。
<strong>又方</strong>瓜瓣二七枚，服之立出，良。
<strong>又方</strong>取水煮弓弩弦，饮其汁五合，即出。亦可烧灰，酒服。
<strong>又方</strong>取宅中所埋柱，掘出取坎底，当柱下土大如鸡子，酒和服之良。
<strong>又方</strong>墨三寸为末，酒服。
<strong>又方</strong>取蒲黄如枣许，以井花水服。
<strong>又方</strong>苦酒服真珠一两。
<strong>又方</strong>鸡子一枚，苦酒一合，和饮之。
<strong>治逆生胎不出方∶</strong>
取灶屋上墨，以酒煮一两沸，取汁饮之。
<strong>治产后胞不得出方∶</strong>
井底土如鸡子中黄，以井花水和服之，立出。
治子死腹中，若衣不出，欲上抢心方∶
急取蚁蛭土三升，熬令热，囊盛熨心下，令胎不得上抢心，良。
<strong>又方</strong>末灶突中墨三指撮许，以水若酒调服之，立出，当着儿头生。
<strong>又方</strong>取夫内衣盖井上，立出。
<strong>又方</strong>取炊蔽当户前烧服之。
