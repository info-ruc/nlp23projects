<spanstyle= font-family:FangSong_GB2312; >（方二十三首灸法一首）</span>
<strong>白垩丸<br/></strong>治妇人月经一月再来，或隔月不来，或多或少，淋沥不断，或来而腰腹痛，嘘吸不能食，心腹痛，或青黄黑色，或如水，举体沉重方。
白垩白石脂牡蛎禹余粮龙骨细辛乌贼骨（各一两半）当归芍药黄连茯苓干姜桂心人参瞿麦石苇白芷白蔹附子甘草（各一两）川椒（半两）
上二十一味为末，蜜丸梧子大，空心酒下二十丸，日三。至月候来时，日四五服为佳。
<strong>桃仁汤<br/></strong>治产后及堕身，月水不调，或淋沥不断，断后复来，状如泻水，四体嘘吸不能食，腹中坚痛，不可行动，月水或前或后，或经月不来，举体沉重，惟欲眠卧，多思酸物方。
桃仁（五十枚）泽兰甘草川芎人参（各二两）牛膝桂心牡丹皮当归（各三两）芍药生姜半夏（各四两）地黄（八两）蒲黄（七合）
上十四味咀，以水二斗，煮取六升半，分六服。
<strong>仁汤<br/></strong>治月经不调，或一月再来，或两月三月一来，或月前或月后，闭塞不通方。
杏仁（二两）桃仁（一两）大黄（三两）水蛭虻虫（各三十枚）
上五味咀，以水六升，煮取二升，分三服。一服当有物随大小便有所下，下多者止之，少者勿止，尽三服。
<strong>大黄朴硝汤<br/></strong>治经年月水不利，胞中有风冷所致，宜下之方。
大黄牛膝（各五两）朴硝牡丹甘草紫菀（各三两，一作紫葳）代赭（一两）桃仁虻虫水蛭干姜细辛焰硝（各二两，旧本作芒硝）麻仁（五合）
上十四味咀，以水一斗五升，煮取五升，去滓，纳硝令烊，分五服，五更为首，相去一炊顷，自下后将息。忌见风。
<strong>茱萸虻虫汤<br/></strong>治久寒月经不利，或多或少方。
吴茱萸（三升）虻虫水蛭虫牡丹（各一两）生姜（一斤）小麦半夏（各一升）?（一两半）芍药（二两）
上十五味咀，以酒一斗，水二斗，煮取一斗，去滓，适寒温，一服一升，日三。不饮酒者，以水代之。汤欲成乃纳诸虫。不耐药者，饮七合。
<strong>抵当汤<br/></strong>治月经不利，腹中满，时自减，并男子膀胱满急方。
虎掌（《千金翼》作虎杖）大黄（各二两）桃仁（三十枚）水蛭（二十枚）
上四味以水三升，煮取一升，尽服之，当下恶血为度。
<strong>七熬丸<br/></strong>治月经不利，手足烦热，腹满默默不欲寤，心烦方。
大黄（一两半）前胡（一作柴胡）芒硝（熬，各五两）葶苈川椒（并熬，各六铢）生姜川芎茯苓（各十五铢）杏仁（九铢，熬）桃仁（二十枚熬）虻虫（熬）水蛭（各半合，熬）
上十二味为末，蜜丸梧子大，空腹饮服七丸，日三，不知加一倍。（一方有虫、牡丹各。
<strong>桃仁散<br/></strong>治月经来绕脐痛，上冲心胸，往来寒热，如疟疰状方。
桃仁（五十枚）虫（二十枚）桂心（五寸）茯苓（一两）薏苡仁牛膝代赭（各二两）大黄（八两）
上八味治下筛，隔宿勿食，温酒服一钱匕，日三。
<strong>治月经往来腹肿腰腹痛方∶</strong>
虫（四枚）川椒干姜（各六铢）大黄女青桂心川芎（各半两）
上七味治下筛，取一刀圭，先食酒服之，日三，十日微下，善养之。
<strong>牡丹大黄汤<br/></strong>治月经不调，或月前或月后，或如豆汁，腰痛如折，两脚疼，胞中风寒，下大黄朴硝（各四两）牡丹（三两）桃仁（一升）人参阳起石茯苓甘草水蛭虻虫（各二两）
上十味咀，以水九升，煮取三升，去滓，纳朴硝令烊尽，分三服，相去如一饭顷。
<strong>阳起石汤<br/></strong>治月水不调，或前或后，或多或少，或赤或白方。
阳起石甘草续断干姜人参桂心（各二两）附子（一两）赤石脂（三两）伏龙肝（五两）生地黄（一升）
上十味，以水一斗，煮取三升二合，分四服，日三夜一。
<strong>治妇人忧恚，心下支满，膈中伏热，月经不利，血气上抢心，欲呕不可多食，懈怠不能动方∶</strong>
大黄芍药虻虫（各二两）土瓜根川椒黄芩白术地骨皮（一作炭皮）干姜川芎（各一两）桂心干漆（各一两半）
上十二味为末，蜜丸梧子大，每服十丸，日三，不知加之。（《千金翼》有炭皮，作炭皮丸。）
<strong>牛膝丸<br/></strong>治产后月水往来，乍多乍少，仍复不通，时时疼痛，小腹里急，下引腰身重方
牛膝芍药人参大黄（各三两）牡丹皮甘草当归川芎（各二两）桂心（一两）
上十四味为末，蜜丸梧子大，酒服五丸，日三，不知稍增。
<strong>又方</strong>鹿角末服之良。
<strong>又方</strong>生地黄汁三升，煮取二升服之。
<strong>又方</strong>饮人乳汁三合，善。
<strong>又方</strong>烧月经衣井花水服之。
<strong>又方</strong>烧白狗屎焦为末酒服方寸匕，日三。
<strong>又方</strong>取白马尿，服一升良。
<strong>治月经不断方∶</strong>
船茹一斤，净洗，河水四升半，煮取二升，分二服。
<strong>又方</strong>服地黄酒良。
<strong>又方</strong>服大豆酒佳。
<strong>又方</strong>烧箕舌灰酒服之。
<strong>又方</strong>灸内踝下白肉际青脉上，随年壮。
