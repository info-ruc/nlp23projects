<spanstyle= font-family:FangSong_GB2312; >（论二首方六十三首灸法八首）</span>
论曰∶诸方说三十六疾者，十二、九痛、七害、五伤、三痼不通是也。何谓十二，是所下之物，一曰状如膏，二曰如黑血，三曰如紫汁，四曰如赤肉，五曰如脓痂，六曰如豆汁，七曰如葵羹，八曰如凝血，九曰如清血、血似水，十曰如米泔，十一曰如月浣乍前乍却，十二曰经度不应期也。何谓九痛？一曰阴中痛伤，二曰阴中淋沥痛，三曰小便即痛，四曰寒冷痛，五曰经来即腹中痛，六曰气满痛，七曰汁出阴中如有虫啮痛，八曰胁下分痛，九曰腰胯痛。何谓七害？一曰窍孔痛不利，二曰中寒热痛，三曰小腹急坚痛，四曰脏不仁，五曰子门不端引背痛，六曰月浣乍多乍少，七曰害吐。何谓五伤？一曰两胁支满痛，二曰心痛引胁，三曰气结不通，四曰邪思泄利，五曰前后痼寒。何谓三痼？一曰羸瘦不生肌肤，二曰绝产乳，三曰经水闭塞。病有异同具治之方。
<strong>白垩丸<br/></strong>治女人三十六疾方（又方见后）。
白垩龙骨芍药（各十八铢）黄连当归茯苓黄芩瞿麦白蔹石苇甘草牡蛎细辛附子禹余粮白石脂人参乌贼骨本甘皮大黄（各半两）
上二十一味为末，蜜和丸如梧子大，空腹饮服十丸，日再，不知加至二十，日知，一月百病除。若十二，倍牡蛎、禹余粮、乌贼骨、白石脂、龙骨。若九痛，倍黄连、白蔹、甘草、当归。若七害，倍细辛、本，甘皮，加椒、茱萸各一两。若五伤，倍大黄、石苇、瞿麦。若三痼，倍人参，加赤石脂、矾石、巴戟天各半两。合药时随病增减之。
<strong>赤石脂丸<br/></strong>治女人腹中十二疾，一曰经水不时，二曰经来如清水，三曰经水不通，四曰不周时，五曰生不乳，六曰绝无子，七曰阴阳减少，八曰腹苦痛如刺，九曰阴中冷，十曰子门相引痛，十一曰经来冻如葵汁状，十二曰腰急痛。凡此十二病，得之时，因与夫卧起，月经不去，或卧湿冷地，及以冷水洗浴，当时取快，而后生百病，或疮痍未瘥，便合阴阳，及起早作劳，衣单席薄，寒从下入方。
赤石脂半夏（各一两六铢）川椒干姜吴茱萸当归桂心丹参白蔹防风（各一两）芦（半两）
上十一味为末，蜜和丸如梧子大，每日空心酒服十丸，日三，不知稍加，以知为度。
<strong>白石脂丸<br/></strong>治妇人三十六疾，胞中痛，漏下赤白方。
白石脂乌贼骨禹余粮牡蛎（各十八铢）赤石脂干地黄干姜龙骨桂心石苇白蔹细辛芍药黄连附子当归黄芩川椒钟乳白芷川芎甘草（各半两）
上二十二味为末，蜜和丸如梧子大，每日空心酒下十五丸，日再。一方有黄柏半两。
<strong>小牛角散<br/></strong>治带下五贲；一曰热病下血；二曰寒热下血；三曰经脉未断，为房事则血漏；四曰经来举重，伤任脉下血；五曰产后脏开经利。五贲之病，外实内虚方。
牛角（一枚，烧令赤）鹿茸禹余粮当归干姜续断（各二两）阿胶（三两）乌贼骨龙骨（各一两）赤小豆（二升）
上十味治下筛，空腹以酒服方寸匕，日三。（《千金翼》无鹿茸、乌贼骨）
<strong>龙骨散<br/></strong>治淳下十二病绝产，一曰白带，二曰赤带，三曰经水不利，四曰阴胎，五曰子脏坚，六曰脏癖，七曰阴阳患病痛，八曰内强，九曰腹寒，十曰脏闭，十一曰五脏酸痛，十二曰梦与鬼交，宜服之。（淳下一本作腹下。
龙骨（三两）黄柏半夏灶中黄土桂心干姜（各二两）石苇滑石（各一两）乌贼骨代赭（各四两）白僵蚕（五枚）
上十一味治下筛，酒服方寸匕，日三，白多者加乌贼骨，僵蚕各二两，赤多者加代赭五两，小腹泠加黄柏二两，子脏坚加干姜、桂心各二两。以上各随病增之，服药三月有子即住药，药太过多生两子，当审方取好药。寡妇童女不可妄服。
<strong>治女子带下诸病方∶</strong>
大黄（蒸三斗米下）附子茯苓牡蒙牡丹桔梗葶苈（各三两）浓朴川芎人参当归虻虫川椒吴茱萸柴胡干姜桂心（各半两）细辛（二两半）
上十八味为末，蜜和丸如梧子大，每日空心酒服二丸，不知加之，以腹中温温为度。（一本有麻子、泽兰，无川椒、葶苈。
<strong>治带下百病无子，服药十四日下血，二十日下长虫及青黄汁出，三十日病除，五十日肥白方∶</strong>
大黄（破如豆粒，熬令黑色）柴胡朴硝（各一斤）川芎（五两）干姜川椒（各一升）
上七味为末，蜜和丸如梧子大，先食米饮服七丸，不知加至十丸，以知为度。
<strong>治带下方∶</strong>
枸杞根（一升）生地黄（五升）
上二味咀，以酒一斗，煮取五升，分为三服治妇人及女子赤白带下方∶
禹余粮当归川芎（各一两半）赤石脂白石脂阿胶龙骨石苇（各一两六铢）乌贼骨黄柏白蔹黄芩（一用黄连）续断桑耳牡蛎（各一两）
上十五味为末，蜜和丸如梧子大，空心饮下十五丸，日再，加至三十丸为度。
<strong>白马蹄丸<br/></strong>治女人下焦寒冷，成带下赤白浣方。
白马蹄鳖甲附子龟甲川椒（各一两）磁石甘草杜仲当归续断萆禹余粮桑耳川芎鲤鱼甲（各二两）
上十五味为末，蜜和丸如梧子大，以酒服十丸，加至三十丸，日三服。（一本无龟甲）
<strong>白马散<br/></strong>治带下方（下白者取白马，下赤者取赤马，随色取之。）
白马（二两）龟甲（四两）鳖甲（十八铢）牡蛎（一两十八铢）
上四味下筛，空心酒下方寸匕，日三服，加至一匕半。
<strong>治五色带下方∶</strong>
服大豆紫汤，日三服。（方见前三卷风篇中。）
<strong>又方</strong>烧马左蹄为末，以酒服方寸匕，日三服。
<strong>又方</strong>烧狗头和毛皮骨为末，以酒服方寸匕。
<strong>又方</strong>煮甑带汁服一杯良。
<strong>又方</strong>烧马蹄底护干为末，酒服方寸匕，日三。
<strong>云母芎散<br/></strong>卫公治五崩身瘦，咳逆烦满少气，心下痛，面生疮，腰痛不可俯仰，阴中肿如有疮状，毛中痒，时痛与子脏相通，小便不利，常拘急，头眩，颈项急痛，手足热，气逆冲急，心烦不得卧，腹中急痛，食不下，吞酸噫苦，上下肠鸣，漏下赤白青黄黑汁，大臭如胶污衣状，皆是内伤所致。中寒即下白，热即下赤，多饮即下黑，多食即下黄，多药即下青，或喜或怒，心中常恐，或忧劳便发动，大恶风寒方。
云母芎代赭东门边木（烧，各一两）白僵蚕乌贼骨白垩皮（各六铢）鳖甲（一作龟甲）桂心伏龙肝生鲤鱼头（各十八铢）
上十二味治下筛，酒服方寸匕，日三夜一。（一方有龙骨、干葛。）
<strong>慎火草散<br/></strong>治崩中漏下赤白青黑，腐臭不可近，令人面黑无颜色，皮骨相连，月经失度，往来无常，小腹弦急，或苦绞痛上至心，两胁肿胀，食不生肌肤，令人偏枯，气息乏少，腰背痛连胁，不能久立，嗜卧困懒方。（又方见后。）
慎火草白石脂禹余粮鳖甲干姜细辛当归川芎石斛芍药牡蛎（各二两）
上十六味治下筛，空腹酒服方寸匕，日三，稍加至二匕。若寒多者加附子、川椒，热多者加知母，黄芩各一两，白多者加干姜、白石脂，赤多者加桂心、代赭各二两。
<strong>禹余粮丸<br/></strong>治崩中赤白不绝困笃方。
禹余粮（五两）白马蹄（十两）龙骨（三两）鹿茸（二两）乌贼骨（一两）
上五味为末，蜜丸如梧子大，酒服二十丸，日再，以知为度。
<strong>增损禹余粮丸<br/></strong>治女人劳损因成崩中状，如月经来去多不可禁止，积日不断，五脏空虚，失色黄瘦，崩竭暂止，少日复发，不耐动摇，小劳辄剧，治法且宜与汤，未宜与此丸也。发时服汤，减退即与此丸。若是疾久，可以长与此方。
禹余粮龙骨人参桂心紫石英乌头寄生杜仲五味子远志（各二两）泽泻当归石斛苁蓉干姜（各三两）川椒牡蛎甘草（各一两）
上十八味为末，蜜丸梧子大，空心酒下十丸，渐加至二十丸，日三服。
<strong>治女人白崩及痔病方∶</strong>
槐耳白蔹艾叶蒲黄白芷（各二两）黄人参续断当归禹余粮橘皮茯苓干地黄皮（各三两）猪后悬蹄（二十个）白马蹄（酒浸一宿熬）牛角（各四两）
上十七味为末，蜜丸，空心酒下二十丸，日二，加之治妇人忽暴崩中，去血不断，<strong>或如鹅鸭肝者方∶</strong>
小蓟根（六两）当归阿胶续断青竹茹川芎（各三两）生地黄（八两）釜月下土（绢裹）地榆（各四两）马通（一升，赤带用赤马，白带用白马）
上十味咀，以水八升和马通汁，煮取三升，分三服，不止频服三四剂，未全止。
<strong>续服后丸方∶</strong>
续断甘草地榆鹿茸小蓟根丹参（各三十铢）干地黄（二两半）川芎赤石脂(《集验》作柏叶）
上十四味为末，蜜丸如梧子大，空心酒服十丸，日再，后稍加至三十丸。
<strong>治女人崩中去赤白方∶</strong>
白马蹄（五两）蒲黄鹿茸禹余粮白马鬃毛小蓟根白芷续断（各四两）人参两）
上十八味为末，蜜丸如梧子大，空心饮服二十丸，日再，加至四十丸。
<strong>当归汤<br/></strong>治崩中去血虚羸方。
当归川芎黄芩芍药甘草（各二两）生竹茹（二升）
上六味咀，以水一斗煮，竹茹取六升，去滓，纳诸药煎取三升半，分三服。忌劳动嗔怒，禁房事百日。
<strong>治崩中昼夜十数行，众医所不能瘥者方∶</strong>
川芎八两咀，以酒五升煮取三升，分三服，不饮酒者，水煮亦得。
<strong>治崩中下血出血一斛，服之即断，或月经来过多，及过期不来者，服之亦佳方∶</strong>
吴茱萸当归（各三两）川芎人参芍药牡丹桂心阿胶生姜甘草（各二两）
半夏（八两）麦门冬（一升）
上十二味咀，以水一斗，煮取三升，分三服。
<strong>治暴崩中去血不止方∶</strong>
牡蛎兔骨（各二两半，炙）
上二味治下筛，酒服方寸匕，日三。
<strong>治女人白崩方∶</strong>
川芎桂心阿胶赤石脂小蓟根（各二两）干地黄（四两）伏龙肝（如鸡子大七枚）
上七味咀，以酒六升水四升合煮取三升，去滓，纳胶令烊尽，分三服，日三。（《千金翼》只六味，无伏龙肝）
<strong>伏龙肝汤<br/></strong>治崩中去赤白，或如豆汁方。
伏龙肝（如弹丸大，七枚）生姜（五两）生地黄（四升，一方五两）甘草艾叶赤石脂桂心（各二两）
上七味咀，以水一斗煮取三升，分四服，日三夜一。
<strong>大牛角中仁散<br/></strong>治积冷崩中，去血不止，腰背痛，四肢沉重，虚极方。
牛角仁（一枚，烧）续断干地黄桑耳白术赤石脂矾石干姜附子龙骨当归（各三两）人参（一两）蒲黄防风禹余粮（各二两）
上十五味治下筛，以温酒未食服方寸匕，日三，不知稍加。
<strong>治崩中去血，积时不止，起死方∶</strong>
肥羊肉（三斤）干姜当归（各三两）生地黄（二升）
上四味咀，以水二斗煮羊肉，取一斗三升，下地黄汁及诸药，煮取三升，分四服即断。尤宜羸瘦人服之。
<strong>生地黄汤<br/></strong>治崩中漏下，日去数升方。
生地黄（一斤）细辛（三两）
上二味咀，以水一斗煮取六升，服七合，久服佳。
治崩中漏下赤白不止，气虚竭方∶
龟甲牡蛎（各三两）
上二味治下筛，酒服方寸匕，日三。
<strong>又方</strong>烧乱发灰，酒和，服方寸匕，日三。
<strong>又方</strong>桑耳（二两半）鹿茸（十八铢）
上二味以醋五升渍，炙燥渍尽为度，治下筛，服方寸匕，日三。
<strong>又方</strong>烧鹿角为末，酒服方寸匕，日三。
<strong>又方</strong>烧桃核为末，酒服方寸匕，日三。
<strong>又方</strong>地榆知母（各指大，长一尺）
上二味咀，以醋三升，东向灶中治极浓，去滓服之。
<strong>又方</strong>桑木中蜴屎烧灰，酒服方寸匕。
<strong>治崩中下血，羸瘦少气，调中补虚止血方∶</strong>
泽兰川椒（二两六铢）本柏子仁山茱萸浓朴（各十八铢）干地黄牡蛎（各一两半）代赭桂心防风细辛干姜（各一两）甘草当归芎（各一两十八铢）芜荑（半两）
上十七味治下筛，空心温酒服方寸匕，日三，神良。一方加白芷、龙骨各十八铢，人参一两十八铢，为二十味。
<strong>治崩中方∶</strong>
白茅根（三斤）小蓟根（五斤）
上二味咀，以水五斗，煎取四斗，稍稍服之。（《外台》用酒煎。）
<strong>丹参酒<br/></strong>治崩中去血，及产后余疾方。
丹参艾叶地榆忍冬地黄（各五斤）
上五味锉，先洗臼熟舂，以水渍三宿，出滓，煮取汁，以黍米一斛炊饭酿酒，酒熟，榨之，初服四合，后稍稍添之。
<strong>牡丹皮汤<br/></strong>治崩中血盛，并服三剂即瘥方。
牡丹皮干地黄斛脉（各三两）禹余粮艾叶龙骨柏叶浓朴白芷伏龙肝青竹茹川芎地榆（各二两）阿胶（一两）芍药（四两）
上十五味咀，以水一斗五升，煮取五升，分五服，相去如人行十里久，再服。
<strong>治崩中单方∶</strong>
烧牛角末，以酒服方寸匕，日三服，亦治带下。
<strong>又方</strong>桑耳烧令黑为末，酒服方寸匕，日二服，亦治带下。
<strong>又方</strong>生蓟根一斤半，捣取汁温服，亦可酒煮服之。
<strong>又方</strong>羊胰一具以醋煮，去血服之，即止，忌猪、鱼、醋滑物，犯之便死。亦治带下治白崩方∶
灸小腹横纹当脐孔直下百壮，又灸内踝上三寸左右各百壮。
论曰∶治漏血不止，或新伤胎，乃产后余血不消作坚，使胞门不闭，淋漓去血，经逾日月不止者，未可以诸断血汤，宜且与牡丹丸散等，待血坚消便停也。坚血消者，所去淋沥便自止，亦渐变消少也。此后有余伤毁，不复处此，乃可作诸主治耳。妇人产乳去血多，伤胎去血多，崩中去血多，金疮去血多，拔牙齿去血多，未止，心中悬虚，心闷眩冒，头重，目暗，耳聋满，举头便闷欲倒，宜且煮当归、川芎各三两，以水四升，煮取二升，去滓，分二服即定，展转续次合诸汤治之。
<strong>白垩丸<br/></strong>治女人三十六疾，胞中病，漏下不绝方（又方见前）。
邯郸白垩禹余粮白芷白石脂干姜龙骨桂心瞿麦大黄石苇白蔹细辛芍药甘草黄连附子当归茯苓钟乳川椒黄芩（各半两）牡蛎乌贼骨
上二十三味为末，蜜丸如梧子大，空心酒服五丸，日再服，不知加至十丸。
治女人漏下，或瘥或剧，常漏不止，身体羸瘦，饮食减少，或赤或白或黄，使人无子者方
上七味治下筛，空心酒服方寸匕，日二。
白多者加牡蛎、龙骨、乌贼骨，赤多者加赤石脂、禹余粮，黄多者加伏龙肝、桂心，随病加之。（张文仲同亦疗崩中，《肘后》无白龙骨，以粥饮服）
<strong>鹿茸散<br/></strong><strong>治妇人漏下不止方。</strong>
鹿茸阿胶（各三两）乌贼骨当归（各二两）蒲黄（一两）
上五味治下筛，空心酒服方寸匕，日三，夜再服。
<strong>治女人产后漏下，及痔病下血方∶</strong>
矾石（一两）附子（一枚）
上二味为末，蜜丸如梧子大，空心酒下二丸，日三，稍加至五丸，数日瘥，能百日服之，永断。
<strong>芎汤<br/></strong><strong>治带下漏血不止方。</strong>
芎干地黄黄芍药吴茱萸甘草（各二两）当归干姜（各三两）
上八味咀，以水一斗，煮取三升，分三服。若月经后因有赤白不止者，除地黄、吴茱萸，加杜仲、人参各二两。
<strong>治漏下去血不止方∶</strong>
取水蛭治下筛，酒服一钱许，日二，恶血消即能愈。
<strong>治漏下神方∶</strong>
取槐子烧末，酒服方寸匕，日三，立瘥。
<strong>治漏下去黑方∶</strong>
干漆麻蒉（旧本作麻黄）细辛桂心（各一两）甘草（半两）
上五味治下筛，以指撮着米饮中服之。
<strong>治漏下去赤方∶</strong>
白术（二两）白薇（半两）黄柏（二两半）
上三味治下筛，空心酒服方寸匕，日三。
<strong>治漏下去黄方∶</strong>
黄连大黄桂心（各半两）黄芩虫干地黄（各六铢）
上六味治下筛，空心酒服方寸匕，日三。
<strong>治漏下去青方∶</strong>
大黄黄芩白薇（各半两）桂心牡蛎（各六铢）
上五味治下筛，空心酒服方寸匕，日三。
<strong>治漏下去白方∶</strong>
鹿茸（一两）白蔹（十八铢）狗脊（半两）
上三味治下筛，空心米饮服方寸匕，日三。
<strong>治女子漏下，积年不断困笃方∶</strong>
取鹊重巢柴，烧灰作末，服方寸匕，日三服，三十日愈，甚良。重巢者，去年在巢中产，今年又在上作重巢产者是也。
<strong>马通汤<br/></strong>治漏下血，积月不止方。
赤马通汁（一升，取新马屎绞取汁，干者水浸绞取汁）生艾叶阿胶（各三两）当归干姜（各二两）好墨（半丸）
上六味咀，以水八升，酒二升，煮取三升，去滓，纳马通汁及胶微火煎，取二升，分再服，相去如人行十里久。
<strong>马蹄屑汤<br/>治白漏不绝方。</strong>
白马蹄赤石脂（各五两）禹余粮乌贼骨龙骨牡蛎（各四两）附子干地黄当归（各三两）甘草（二两）白僵蚕（一两）
上十一味咀，以水二斗，煮取九升，分六服，日三，即愈。
<strong>马蹄丸<br/></strong><strong>治白漏不绝方。</strong>
白马蹄禹余粮（各四两）龙骨（三两）乌贼骨白僵蚕赤石脂（各二两）
上六味为末，蜜丸如梧子大，酒服十丸，不知加至三十丸。
<strong>慎火草散<br/></strong><strong>治漏下方。（</strong>又方见前）
慎火草（十两熬黄）当归鹿茸阿胶（各四两）龙骨（半两）
上五味治下筛，先食酒服方寸匕，日三。
<strong>蒲黄散</strong>治漏下不止方。
蒲黄（半升）鹿茸当归（各二两）
上三味治下筛，酒服五分匕，日三，不知稍加至方寸匕。
<strong>灸法<br/></strong>女人胞漏下血不可禁止，灸关元两旁相去三寸。
女人阴中痛引心下，及小腹绞痛，腹中五寒，灸关仪百壮。穴在膝外边上一寸宛宛中是女人漏下赤白及血，灸足太阴五十壮。穴在内踝上三寸，足太阴经内踝上三寸，名三阴交。
女人漏下赤白，月经不调，灸交仪三十壮。穴在内踝上五寸。
女人漏下赤白，灸营池四穴三十壮。穴在内踝前后两边，池中脉上，一名阴阳是。
女人漏下赤白，四肢酸削，灸漏阴三十壮。穴在内踝下五分，微动脚脉上。
女人漏下赤白泄注，灸阴阳，随年壮，三报。穴在足KT趾下屈里表头白肉际是。
