<spanstyle= font-family:FangSong_GB2312; >（方十九首）</span>
<strong>胶蜡汤<br/></strong>治产后三日内下诸杂五色痢方。
阿胶黄柏（各一两）蜡（如博棋三枚）当归（一两半）黄连（二两）陈廪米（一升）
上六味咀，以水八升煮米，蟹目沸，去米，纳药，煮取二升，去滓，纳胶蜡，令烊，分四服，一日令尽。
<strong>桂蜜汤<br/></strong>治产后余寒下痢，便脓血赤白，日数十行，腹痛，时时下血方。
桂心干姜甘草（各二两）附子（一两）蜜（一升）当归（二两）赤石脂（十两）
上七味咀，以水六升，煮取三升，去滓，纳蜜，煎一两沸，分三服，日三。
<strong>治产后下赤白，腹中绞痛方∶</strong>
芍药干地黄（各四两）甘草阿胶艾叶当归（各八两）
上六味咀，以水七升，煮取二升半，去滓，纳胶令烊，分三服。
<strong>治产后赤白下久不断，身面悉肿方∶</strong>
大豆（微熬）小麦蒲黄（各一升）吴茱萸（半升）
上四味，以水九升，煮取三升，去滓，分三服。此方神验。亦可以水五升，酒一斗，煎取四升，分四服。
<strong>治产后痢赤白，心腹刺痛方∶</strong>
薤白（一两）当归（二两）酸石榴皮（三两）地榆根（四两）粳米（五合）
上五味咀，以水六升，煮取二升半，去滓，分三服。（《必效方》加浓朴一两，阿胶、人参、甘草、黄连各一两半）
<strong>当归汤<br/></strong>治产后下痢赤白，腹痛方。
当归龙骨（各三两）干姜白术（各二两）芎（二两半）甘草白艾（熟者）附子（各一两）
上八味咀，以水六升，煮取二升，去滓，分三服，一日令尽。
<strong>白头翁汤<br/></strong>治产后下痢兼虚极方。
白头翁阿胶秦皮黄连甘草（各二两）黄柏（三两）
上六味咀，以水七升，煮取二升半，去滓，纳胶令烊，分三服，日三。
<strong>鳖甲汤<br/></strong>治产后早起中风冷，泄痢及带下方。
鳖甲（如手大）当归黄连干姜（各二两）黄柏（长一尺，广三寸）
上五味咀，以水七升，煮取三升，去滓，分三服，日三。（《千金翼》加白头翁一两
<strong>龙骨丸<br/></strong>治产后虚冷下血及谷下昼夜无数，兼治产后恶露不断方。
龙骨（四两）干姜甘草桂心（各二两）
上四味为末，蜜和丸，暖酒服二十丸，如梧子，日三。一方用人参、地黄各二两。
<strong>阿胶丸<br/></strong>治产后虚冷洞下，心腹绞痛兼泄泻不止方。
阿胶（四两）人参甘草龙骨桂心干地黄白术黄连当归附子（各二两）
上十味为末，蜜丸如梧子大，温酒服二十丸，日三服。
<strong>泽兰汤<br/></strong>治产后余疾，寒下冻脓，里急，胸胁满痛，咳嗽、呕血，寒热，小便赤黄，大便不利方。
泽兰石膏（各二十四铢）当归甘草浓朴（各十八铢）远志（三十铢）本芎（各十五铢）干姜人参桔梗干地黄（各十二铢）白术蜀椒白芷柏子仁防风山茱白皮麻子仁（各半升）
上二十一味，咀，以水一斗五升，先纳桑白皮，煮取七升半，去之，纳诸药，煮取三升五合，去滓，分三服。
<strong>干地黄汤<br/></strong>治产后下痢方。
干地黄（三两）白头翁黄连（各一两）蜜蜡（一方寸）阿胶（手掌大，一枚）
上五味咀，以水五升，煮取二升半，去滓，纳胶、蜡令烊，分三服，日三。（《千金翼》有干姜一两）
<strong>生地黄汤<br/></strong>治产后忽着寒热下痢方。
生地黄（五两）甘草黄连桂心（各一两）大枣（二十枚）赤石脂（二两）淡竹叶（二升，一作竹皮）
上七味咀，以水一斗煮竹叶，取七升，去滓，纳药，煮取二升半，分三服，日三。
<strong>蓝青丸<br/></strong>治产后下痢方。
蓝青（熬）附子（炮）鬼臼蜀椒（各一两半）浓朴阿胶（炙）甘草（各二两）艾叶龙骨
上十四味为末，蜜和丸如梧子，空腹，每服以饮下二十丸。一方用赤石脂四两。
<strong>赤石脂丸<br/></strong>治产后虚冷下痢方。
赤石脂（三两）当归白术黄连干姜秦皮甘草（各二两）蜀椒附子（炮各一两）
上九味为末，蜜丸如梧子大，酒服二十丸，日三。（《千金翼》作散，空腹饮服方寸匕。）
<strong>赤散<br/></strong>治产后下痢方。
赤石脂代赭（各三两）桂心（一两）
上三味治下筛，酒服方寸匕，日三，十日愈。
<strong>黑散<br/></strong>治产后下痢方。麻黄贯众桂心（各一两）细辛（二两）甘草干漆（各三两）
上六味治下筛，酒服五撮，日再。五日愈。麦粥下尤佳。
<strong>黄散<br/></strong>治产后下痢方。
黄连（二两）黄芩虫干地黄（各一两）
上四味治下筛，酒服方寸匕，日三，十日愈。
<strong>龙骨散<br/></strong>治产后痢方。
五色龙骨代赭赤石脂黄柏根皮（蜜炙令焦）艾（各一两半）黄连（二两）
上六味治下筛，饮服方寸匕，日三。
