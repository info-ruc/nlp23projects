<spanstyle= font-family:FangSong_GB2312; >（方二十六首）</span>
<strong>蜀椒汤<br/></strong>治产后心痛，此大寒冷所为方。
蜀椒（二合）芍药（一两）当归半夏甘草桂心人参茯苓（各二两）蜜（一升）
上十味咀，以水九升，煮椒令沸，然后纳诸药，煮取二升半，去滓，纳姜汁及蜜煎取三升，一服五合，渐加至六合，禁勿冷食。
<strong>大岩蜜汤<br/></strong>治产后心痛方。
干地黄当归独活甘草芍药桂心细辛小草（各二两）吴茱萸（一升）干姜（三两）
上十味咀，以水九升，煮取三升，纳蜜五合重煮，分三服，日三。（胡洽不用独活、桂心、甘草，《千金翼》不用蜜）
<strong>干地黄汤<br/></strong>治产后两胁满痛，兼治百病方。
干地黄芍药（各三两）当归蒲黄（各二两）生姜（五两）桂心（六两）甘草（一两）
上八味咀，以水一斗，煮取二升半，去滓，分三服，日三。
<strong>芍药汤<br/></strong>治产后苦少腹痛方。
芍药（六两）桂心生姜（各三两）甘草（二两）胶饴（八两）大枣（十二枚）
上六味咀，以水七升，煮取四升，去滓，纳饴令烊，分三服，日三。
<strong>当归汤<br/></strong>治妇人寒疝，虚劳不足，若产后腹中绞痛方。
当归芍药（各二两，《子母秘录》作甘草）生姜（五两）羊肉（一斤）
上四味咀，以水八升煮羊肉，熟取汁煎药，得三升，适寒温服七合，日三。（《金匮要略》、胡洽不用芍药，名小羊肉汤。）
<strong>桃仁芍药汤<br/></strong>治产后腹中疾痛方。
桃仁（半升）芍药川芎当归干漆桂心甘草（各二两）
上七味，咀，以水八升，煮取三升，分三服。
<strong>羊肉汤<br/></strong>治产后及伤寒，大虚上气，腹痛兼微风方。
肥羊肉（二斤，无羊肉用獐鹿肉代）茯苓黄干姜（各三两）甘草独活桂心人参（各二两）麦门冬（七合）生地黄（五两）大枣（十二枚）
上十一味，咀，以水二斗，煮肉，取一斗，去肉纳药，煮取三升半，分四服，日三夜一。（《千金翼》无干姜）
<strong>羊肉当归汤<br/></strong>治产后腹中心下切痛，不能食，往来寒热，中风乏气力方。
羊肉（三斤）当归黄芩（《肘后》用黄）芎防风（《肘后》用人参）甘草（各二?）
上八味，咀，以水一斗二升，先煮肉熟，减半，纳余药，取三升，去滓，分三服，日三．（胡洽以黄代黄芩，白术代芍药，名大羊肉汤。《子母秘录》以桂心代防风，加大枣十七枚良）
<strong>羊肉杜仲汤<br/></strong>治产后腰痛咳嗽方。
羊肉（四斤）杜仲紫菀当归白术桂心（各三两）五味子细辛款冬花人参
上十八味，咀，以水二斗半煮肉，取汁一斗五升，去肉纳药，煎取三升半，去滓，分五服，日三夜二。
<strong>羊肉地黄汤<br/></strong>治产后三日腹痛，补中益脏，强气力消血方。
羊肉（三斤）生地黄（切，二升）桂心当归甘草芎人参（各二两）芍药（三两）
上八味咀，以水二斗煮肉，取一斗，去肉纳药煎取三升，分四服，日三夜一。
<strong>内补当归建中汤<br/></strong>治产后虚羸不足，腹中痛不止，吸吸少气，或苦小腹拘急，痛引腰背，不能饮食，产后一月，日得服四、五剂为善，令人力壮方。
当归（四两）芍药（六两）甘草（二两）生姜（六两）桂心（三两）大枣（十枚）
上六味咀，以水一斗，煮取三升，去滓，分三服，一日令尽。若大虚纳饴糖六两，汤成纳之于火上暖，令饴消。若无生姜则以干姜三两代之。若其人去血过多，崩伤内竭不止，加地黄六两，阿胶二两。合八种作汤，或去滓，纳阿胶。若无当归以芎代之。
<strong>内补芎汤<br/></strong>治妇人产后虚羸及崩伤过多，虚竭，腹中绞痛方。
芎地黄（各四两）芍药（五两）桂心（二两）甘草干姜（各三两）大枣（四十枚）
上七味，咀，以水一斗二升，煮取三升，去滓，分三服，日三。不瘥，复作，至三剂。若有寒，苦微下，加附子三两，治妇人虚羸少气，伤绝，腹中拘急痛，崩伤虚竭，面目无色。
<strong>大补中当归汤<br/></strong>治产后虚损不足，腹中拘急或溺血，少腹苦痛，或从高堕下犯内，及金疮血多，内伤男子亦服之方。
当归续断桂心芎干姜麦门冬（各三两）芍药（四两）吴茱萸（一升）干地黄（六两）甘草白芷（各二两）大枣（四十枚）
上十二味咀，以酒一斗，渍药一宿，明旦以水一斗合煮，取五升，去滓，分五服，日三夜二，加黄二两益佳。
<strong>桂心酒<br/></strong>治产后小腹痛及猝心腹痛方。
桂心三两，以酒三升，煮取二升，去滓，分三服，日三。
<strong>生牛膝酒<br/></strong>治产后腹中苦痛方。
生牛膝五两，以酒五升，煮取二升，分二服。若用干牛膝根以酒渍一宿，然后可煮。
治产后腹中如弦，常坚痛无聊赖方∶
当归末二方寸匕，纳蜜一升煎，适寒温顿服之。
<strong>吴茱萸汤<br/></strong>治妇人先有寒冷，胸满痛，或心腹刺痛，或呕吐食少，或肿，或寒，或下痢，气息绵欲绝，产后益剧，皆主之方。
吴茱萸（二两）防风桔梗干姜甘草细辛当归（各十二铢）干地黄（十八铢）
上八味咀，以水四升煮取一升半，去滓，分再服。
<strong>蒲黄汤<br/></strong>治产后余疾，胸中少气，腹痛，头疼，余血未尽，除腹中胀满欲死方。
蒲黄生地黄生姜（各五两）芎桂心（各一两）芒硝（一两）桃仁（二十枚）大枣（十五枚）
上八味咀，以水九升，煮取二升半，去滓，纳芒硝，分三服，日三，良。
<strong>败酱汤<br/></strong>治产后疹痛引腰，腹中如锥刀所刺方。
败酱（三两）桂心芎（各一两半）当归（一两）
上四味咀，以清酒二升，水四升，微火煮取二升，去滓，适寒温服七合，日三，食前服之。（《千金翼》只用败酱一味）
<strong>芎汤<br/></strong>治产后腹痛方。
芎甘草（各二两）蒲黄女萎（各一两半）芍药大黄（各三十铢）当归（十八铢）
上十二味咀，以水一斗，酒三升，合煮取二升，去滓，分四服，日三夜一。
<strong>独活汤<br/></strong>治产后腹痛引腰痛拘急痛方。
独活当归桂心芍药生姜（各三两）甘草（二两）大枣（二十枚）
上七味咀，以水八升，煮取三升，去滓，分三服，服后相去如人行十里久再进。
<strong>芍药黄汤<br/></strong>治产后心腹痛方。
芍药（四两）黄白芷桂心生姜人参芎当归干地黄甘草（各二两）茯苓（三两）大枣（十枚）
上十二味，咀，以酒水各五升，合煮取三升，去滓，先食服一升，日三。（《千金翼》无人参、当归、川芎、地黄、茯苓，为七味）
治产后腹胀痛不可忍者方<strong>∶</strong>
煮黍粘根为饮，一服即愈。
治妇人心痛方∶
布裹盐，如弹丸，烧作灰，酒服愈。
<strong>又方</strong>烧秤锤投酒中服亦佳。
<strong>又方</strong>炒大豆投酒中服佳。
