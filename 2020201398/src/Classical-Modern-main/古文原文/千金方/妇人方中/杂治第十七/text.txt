<spanstyle= font-family:FangSong_GB2312; >（方五十九首，灸法九首）</span>
<strong>破积乌头丸<br/></strong>治妇人心腹积聚，气闷胀，疝瘕，内伤瘀血，产乳余疾及诸不足。劳气食气，胃满吐逆，其病头重结痛，小便赤黄，大下气方。
乌头黄芩巴豆（各半两）半夏（三两）大黄（八两）戎盐（一两半）虫桂心苦参（各十八铢）人参硝石（各一两）
上十一味为末，以白蜜、青牛胆拌和，捣三万杵，丸如梧子，隔宿勿食，酒服五丸，安卧须臾当下。黄者，小腹积也；青者，疝也；白者，内风也；如水者，留饮也；青如粥汁，膈上邪气也；血如腐肉者，伤也；赤如血者，产乳余疾也；如虫刺者，蛊也。既下必渴，渴饮粥汤，饥食酥糜，三日后当温食，食必肥浓，三十日平复。
<strong>竹茹汤<br/></strong><strong>治妇人汗血、吐血、尿血、下血方。</strong>
竹茹（二升）人参芍药桔梗芎当归甘草桂心（各一两）干地黄（四两）
上九味咀，以水一斗，煮取三升，分三服。
<strong>治妇人自少患风，头眩眼疼方∶</strong>
石南（一方用石苇）细辛天雄茵芋（各二两）薯蓣防风贯众独活蘼芜（各四两）干姜山茱萸（各三两）
上十一味咀，以酒三斗渍五日，初饮二合，日三服，后稍稍加之。
<strong>治妇人经服硫黄丸，忽患头痛项冷，冷歇又心胸烦热，眉骨眼痒痛，或有时生疮，喉中干燥，四体痛痒方∶</strong>
栝蒌根麦门冬龙胆（各三两）大黄（二两）杏仁（二升）土瓜根（八两）
上六味为末，蜜丸，如梧子，饮服十丸，日三服，后渐加之。
<strong>治妇人患癖，按时如有三五个而作水声，殊不得寝食，常心闷方∶</strong>
牵牛子三升治下筛，饮服方寸匕，日一服。三十服后，可服好硫黄一两。
<strong>治妇人忽与鬼交通方∶</strong>
松脂（二两）雄黄（一两，末）
上二味先烊松脂，乃纳雄黄末，以虎爪搅令相得，药成取如鸡子中黄，夜卧以着熏笼中烧，令病患取自升其上，以被自覆，惟出头，勿令过热，及令气得泄也。
<strong>浓朴汤<br/></strong>治妇人下焦劳冷，膀胱肾气损弱，白汁与小便俱出方。
浓朴如手大，长四寸，以酒五升，煮两沸，去滓，取桂一尺为末，纳汁中调和，一宿勿食，旦顿服之。
<strong>温经汤<br/></strong>治妇人小腹痛方。
茯苓（六两）土瓜根芍药（各三两）薏苡仁（半升）
上四味咀，以酒三升渍一宿，旦加水七升，煎取二升，分再服。
<strong>半夏浓朴汤<br/></strong>治妇人胸满心下坚，咽中帖帖，如有炙肉脔，吐之不出，咽之不下方。
半夏（一升）浓朴（三两）茯苓（四两）生姜（五两）苏叶（二两）
<strong>上五味咀，以水七升，煮取四升，分四服，日三夜一，不瘥频服。一方无苏叶、生姜治妇人气方∶</strong>
平旦服乌牛尿，日一止。
<strong>昆布丸<br/></strong>治妇人胸中伏气方。
昆布海藻芍药桂心白石英款冬花桑白皮人参（各二两）柏子仁茯苓钟乳（各二两半）紫菀甘草（各一两）干姜（一两六铢）吴茱萸五味子细辛（各一两半）杏仁（一百枚）橘皮苏子（各五合）
上二十味为末，蜜丸，如梧子，酒服二十丸，日再，加至四十丸。
<strong>治妇人无故忧恚，胸中迫塞，气不下方∶</strong>
芍药滑石黄连石膏山茱萸前胡（各一两六铢）大黄细辛麦门冬生姜（各一两）半夏（十八铢）桂心（半两）
上十二味为末，蜜丸如梧子，酒服二十丸，加至三十丸，日三服。
<strong>治妇人断产方∶</strong>
蚕子故纸方一尺，烧为末，酒服之，终身不产。
<strong>治劳损产后无子，阴中冷溢出，子门闭，积年不瘥，身体寒冷方∶</strong>
防风（一两半）桔梗（三十铢）人参（一两）菖蒲半夏丹参浓朴干姜紫菀杜蘅（各十八铢）秦艽白蔹牛膝沙参（各半两）
上十四味为末，白蜜和丸如小豆，食后服十五丸，日三服。不知加至二十丸。有娠止，夫不在勿服之，服药后七日方合阴阳。
<strong>五加酒<br/></strong>治产后癖瘦，玉门冷方。
五加皮（二升）蛇床子（一升）杜仲（一斤）乳床（半斤，即孔公孽）干地黄（二两）枸杞子（二升）丹参（二两）干姜（三两）天门冬（四两）
上九味咀，以绢袋子盛，酒三斗，渍三宿，一服五合，日再，稍加至十合佳。
<strong>治子门闭，血聚腹中生肉，脏寒所致方∶</strong>
干漆（半斤）生地黄汁（三升）生牛膝汁（一斤）
上三味，先捣漆为散，纳汁中搅，微火煎为丸，如梧子，酒服三丸，日再，觉腹中痛，食后服之。
<strong>治产后劳玉门开而不闭方∶</strong>
硫黄（四两）吴茱萸（一两半）菟丝子（一两六铢）蛇床子（一两）
上四味为散，以水一升煎二方寸匕，洗玉门，日再洗。
<strong>治产后阴道开而不闭方∶</strong>
锻石一斗熬，令烧草，以水二斗投之，适寒温，入汁中，坐渍之，须臾复易，坐如常法，甚效。
<strong>黄芩散<br/></strong>治妇人阴脱方。
黄芩皮当归（各半两）芍药（一两）牡蛎竹皮（各二两半）狐茎（一具，《千金翼》用松皮）
上七味治下筛，饮服方寸匕，日三。禁举重、房劳，冷食。
<strong>硫黄散<br/></strong>治同前。
硫黄乌贼骨（各半两）五味子（三铢）
上三味治下筛，以粉其上良，日再三粉之。
<strong>当归散<br/></strong>治同前。
当归黄芩（各二两）皮（半两）牡蛎（二两半）芍药（一两六铢）
上五味治下筛，酒服方寸匕。日三服，禁举重良。
<strong>治产后阴下脱方∶</strong>
蛇床子一升，布裹炙熨之。亦治产后阴中痛。
<strong>又方</strong>烧人屎为末，酒服方寸匕，日三。
<strong>又方</strong>烧弊帚头为灰，酒服方寸匕。
<strong>又方</strong>鳖头五枚烧末，以井花水服方寸匕，日三。
<strong>又方</strong>皂荚（半两）半夏大黄细辛（各十八铢）蛇床子（三十铢）
上五味治下筛，用薄绢囊盛，大如指，纳阴中，日二易，即瘥。
<strong>又方</strong>吴茱萸蜀椒（各一升）戎盐（如鸡子大）
上三味皆熬，令变色，为末，以绵裹如半鸡子大，纳阴中，日一易，二十日瘥。
<strong>治阴下挺出方∶</strong>
蜀椒（《广济方》不用）乌头白芨（各半两）
上三味为末，以方寸匕绵裹，纳阴中入三寸，腹中热易之，日一度，明旦乃复着，七日愈。
<strong>治妇人阴脱若脱肛方∶</strong>
羊脂，煎讫，适冷暖以涂上，以铁精敷脂上，多少令调，以火炙布令暖，熨肛上，渐推纳之，然后末磁石，酒服方寸匕，日三。
<strong>当归洗汤<br/></strong>治产后脏中风冷阴肿痛方。
当归独活白芷地榆（各三两）败酱（《千金翼》不用）矾石（各二两）
上六味，咀，以水一斗半，煮取五升，适冷暖，稍稍洗阴，日三。
<strong>又方</strong>熟捣桃仁敷之良，日三度。
<strong>阴疮膏<br/></strong>治男女阴疮膏方。
米粉（一酒杯）芍药黄芩牡蛎附子白芷（各十八铢）
上六味咀，以不中水猪膏一斤，微火上煎，三上三下，候白芷黄膏成，绞去滓，纳粉和令相得，敷疮上，并治口疮。
<strong>治阴中痛生疮方∶</strong>
羊脂（一斤）杏仁（一斤）当归白芷川芎（各一两）
上五味为末，以羊脂和诸药纳钵中，置甑内蒸之，三升米顷药成，取如大豆许，绵裹纳阴中，日一。
<strong>治男女阴中疮湿痒方∶</strong>
黄连栀子甘草黄柏（各一两）蛇床子（二两）
上五味治下筛，为细末，以粉疮上，无汁以猪脂和涂之。深者，用绵裹纳疮中，日二。
<strong>治阴疮方∶</strong>
芜荑芎黄芩甘草矾石雄黄附子白芷黄连（各六铢）
<strong>上九味咀，以猪膏四两，合煎敷之。治阴中痒，如虫行状方∶</strong>
矾石（十八铢）川芎（一两）丹砂（少许）
上三味治下筛，以绵裹药着阴中，虫自死。
<strong>治阴中痒入骨困方∶</strong>
大黄黄芩黄（各一两）芍药（半两）元参丹参（各十八铢）吴茱萸（三十铢）上七味治下筛，酒服方寸匕，日三。
又方野狼牙两把，以水五升，煮取一升洗，日五六度。
<strong>治男女阴蚀略尽方∶</strong>
蛤蟆兔屎上二味等分为末，取敷疮上。
<strong>又方</strong>蛇床子（一方用芎）当归芍药甘草（各一两）地榆（三两）
上五味咀，以水五升，煮取二升洗，日三夜二。
<strong>又方</strong>蒲黄（一升）水银（一两）
上二味研，以粉其上。
<strong>又方</strong>肥猪肉十斤，以水煮，取熟去肉，盆中浸之，冷易，不过三两度。亦治阴中痒有虫。
<strong>治女人交接辄血出方∶</strong>
桂心伏龙肝（各二两）
上二味为末，酒服方寸匕，立止。
<strong>治童女交接，阳道违理及为他物所伤，血出流离不止方∶</strong>
取釜底墨少许研胡麻以敷之。
<strong>又方</strong>烧茧絮灰敷之。
<strong>又方</strong>烧青布并发灰敷之，立愈。
<strong>治合阴阳辄痛，不可忍方∶</strong>
黄连（一两半）牛膝甘草（各一两）
上三味咀，以水四升，煮取二升，洗，日四度。
<strong>治妇人伤于丈夫，四体沉重，嘘吸头痛方∶</strong>
香豉葱白（各一升）生地黄（八两）生姜（四两）甘草（二两）芍药（五两）
上六味咀，以水七升，煮取二升半，分三服，不瘥重作，慎房事。（《集验方》无生姜、甘草）
<strong>白玉汤<br/></strong>治妇人阴阳过度，玉门疼痛，小便不通方。
白玉（一两半）白术当归（各五两）泽泻苁蓉（各二两）
上五味咀，以酒一斗，煎玉五十沸，去玉纳药，煎取二升，分再服，相去一炊顷。
<strong>治动胎见血，腰痛小腹疼，月水不通，阴中肿痛方∶</strong>
蒲黄当归（切，各二两）葱白（一斤，切）吴茱萸阿胶（各一两）
上五味，以水九升，煮取二升半，去滓，纳胶令烊，分三服。
<strong>治妊娠为夫所动，欲死，单行竹沥汁方∶</strong>
取淡竹，断两头节，火烧中央，器盛两头，得汁饮之，立效。
<strong>桑根白皮汤<br/></strong>治伤于丈夫，苦头痛，欲呕，心闷方。
桑根白皮（半两）干姜（二两）桂心（五寸）大枣（二十枚）
上四味咀，以水一斗，煮取三升，去滓，分三服，适衣无令汗出。
<strong>治嫁痛单行方∶</strong>
大黄十八铢，取好酒一升，煮三沸，顿服之佳。
<strong>治小户嫁痛连日方∶</strong>
甘草（三两）芍药（半两）生姜（十八铢）桂心（六铢）
上四味咀，以酒二升，煮三沸，去滓，尽服神效。
<strong>又方</strong>牛膝五两，以好酒三升煮取一升半，去滓，分三服。
治小户嫁痛方∶乌贼鱼骨烧为屑，酒服方寸匕，日三。
<strong>治阴宽大令窄小方∶</strong>
兔屎干漆（各半两）鼠头骨（二枚）雌鸡肝（二枚，阴干百日）
上四味为末，蜜丸如小豆，月初七日，合时着一丸阴头，令徐徐纳之，三日知，十日小，五十日如十五岁童女。（一本无干漆，有矾石。）
<strong>治阴冷令热方∶</strong>
纳食茱萸于牛胆中，令满。阴干百日，每取二七枚，绵裹之，齿嚼令碎，纳阴中，良久热如火。
<strong>灸法<br/></strong>月水不利，奔豚上下并无子，灸四满三十壮，穴在丹田两边，相去各开寸半。丹田在脐下二寸是也。
妇人胞落颓，灸脐中三百壮。
又灸身交五十壮，三报，在脐下横纹中。
又灸背脊当脐五十壮。
又灸玉泉五十壮，三报。
又灸龙门二十壮，三报，在玉泉下，女人入阴内外之际。此穴卑今废不针灸。
妇人胞下垂注，阴下脱，灸挟玉泉三寸，随年壮，三报。
妇人阴冷肿痛，灸归来三十壮，三报，挟玉泉五寸是其穴。
妇人欲断产，灸右踝上一寸，二壮即断。
