<spanstyle= font-family:FangSong_GB2312; >（方九首）</span>
<strong>栝蒌汤<br/></strong>治产后小便数兼渴方。
栝蒌根麦门冬甘草黄连（各二两）人参生姜（各三两）大枣（十五枚）桑螵蛸（二十枚）
上八味咀，以水七升煮取二升半，分三服。
<strong>又方</strong>治产后渴不止方。
栝蒌根（四两）人参麦门冬（各三两）甘草（崔氏无）干地黄（各二两）大枣（二十枚）土瓜根（五两，崔氏用芦根）
上七味咀，以水一斗二升，煮取六升，分六服。
<strong>鸡汤<br/></strong>治产后小便数方。
鸡（二十具）鸡肠（三具，洗）干地黄当归甘草（各二两）浓朴人参（各三两）蒲黄（四两，世本作麻）生姜（五两）大枣（二十枚）
上十味咀，以水一斗煮及肠、大枣，取七升，去滓，纳诸药，煎取三升半，分三服。
治妇人结气成淋，小便引痛上至小腹，或时溺血，或如豆汁，或如胶饴，每发欲死，食不生肌，面目萎黄，师所不能治方∶
贝齿（四枚，烧作末）葵子（一升）石膏（五两，碎滑石二两，末）
上四味，以水七升煮二物，取二升，去滓，纳二末，用猪脂一合，更煎三沸，分三服，日三，不瘥再合服，效。
<strong>石苇汤<br/></strong>治产后猝淋、气淋、血淋、石淋方。
石苇黄芩通草甘草（各二两）榆皮（五两）大枣（三十枚）葵子（二升）白术（《产宝》用芍药）生姜（各三两）
上九味咀，以水八升煮取二升半，分三服。（《集验》无甘草、生姜。崔氏同《产宝》不用姜、枣）
<strong>葵根汤<br/></strong>治产后淋涩方。
葵根（二两）车前子（一升）乱发（烧灰）大黄桂心滑石（各一两）通草（三两）生姜（六两）冬瓜练（七合一作汁）
上九味咀，以水七升，煮取二升半，分三服。（《千金翼》不用冬瓜练）
<strong>茅根汤<br/></strong>治产后淋方。
白茅根（一斤）瞿麦茯苓（各四两）地脉人参（各二两）生姜（三两）桃胶甘草（各一两）鲤鱼齿（一百枚）
上九味咀，以水一斗，煮取二升半，分三服。
<strong>滑石散<br/></strong>治产后淋方。
滑石（五两）通草车前子葵子（各四两）
上四味治下筛，酢浆水服方寸匕，稍加至二匕。
<strong>竹叶汤<br/></strong>治产后虚渴少气力方。
竹叶（三升）生姜半夏（各三两）大枣（十四枚）小麦（五合）甘草茯苓人参（各一两）麦门冬（五两）
上九味咀，以水九升，煮竹叶、小麦取七升，去滓、纳诸药，更煎取二升半，一服五合，日三夜一。
