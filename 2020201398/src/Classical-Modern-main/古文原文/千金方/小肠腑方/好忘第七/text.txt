<spanstyle= font-family:FangSong_GB2312; >（方十六首）</span>
<strong>枕中方<br/></strong>常服令人大聪。
龟甲龙骨菖蒲远志
上四味等分治，下筛，酒服方寸匕，日三。治多忘，令人不忘方菖蒲（二分）远志（七分）茯苓茯神人参（各五分）
上五味治，下筛，酒服方寸匕，日二夜一，五日后智神良。
<strong>开心散<br/>治好忘方。</strong>
菖蒲（一两）远志人参（各十分）茯苓（二两）
上四味治，下筛，饮服方寸匕，日三。
又方菖蒲远志茯苓（各三分）续断肉苁蓉（各二两）
上五味治，下筛，酒服方寸匕，日三，至老不忘。
<strong>菖蒲益智丸<br/>治善忘恍惚，破积聚，止痛安神定志，聪耳明目方。</strong>
菖蒲附子远志人参桔梗牛膝（各五分）茯苓（七分）桂心（三分）
上八味为末，蜜丸如梧子，一服七丸，加至二十丸，日二夜一，禁如药法。
养命开心益智方干地黄人参茯苓（各二两）远志肉苁蓉菟丝子（各三两）蛇床子（二分）
上七味治，下筛，服方寸匕，日二，忌食兔肉，余无忌。
<strong>八味散方<br/></strong>天门冬（六分）桂心茯苓（各一两）干地黄（四分）菖蒲远志石苇五味子（各三分）
上八味治，下筛，后食酒或水服方寸匕，三十日力倍，六十日气力强志意足。
治健忘方天门冬远志茯苓干地黄上四味等分，为末，蜜丸如梧子大，酒服二十丸，日三，加至三十丸，常服勿绝。
治好忘久服聪明益智方龙骨虎骨远志（等分）
上三味治，下筛，食后服方寸匕，日二。
<strong>又方</strong>七月七日取菖蒲酒服三方寸匕，饮酒不至醉。
<strong>又方</strong>常以甲子日取石上菖蒲一寸九节者，阴干百日治，下筛，服方寸匕，日三，耳目聪明不忘。（出衢州石桥寺南山。）
<strong>又方</strong>七月七日麻勃一升，人参三两为末，蒸令气遍，临夜卧服一刀圭，尽知四方之事。
<strong>又方</strong>戊子日取东边桃枝二七枚缚着卧床中枕之不忘。
<strong>又方</strong>常以五月五日日未出时取东向桃枝作三寸木人，着衣带中令人不忘。
<strong>又方</strong>丁酉日自往市买远志裹着衣中，角头还作末服之不复忘。
<strong>治人心昏塞多忘易误方</strong>
七月七日取蜘蛛网着衣领中，勿令人知，不忘。
