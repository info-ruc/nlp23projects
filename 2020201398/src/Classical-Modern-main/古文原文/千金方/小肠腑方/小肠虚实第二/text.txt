<spanstyle= font-family:FangSong_GB2312; >（脉二首方三首灸法二首）</span>
<strong>小肠实热##<br/></strong>左手寸口人迎以前脉阳实者，手太阳经也，病苦身热，来去汗不出。心中烦满，身重，口中生疮，名曰小肠实热也。
<strong>柴胡泽泻汤<br/>治小肠热胀口疮方。</strong>
柴胡泽泻橘皮（一作桔梗）黄芩枳实旋复花升麻芒硝（各二两）生地黄（切，一升）
上九味咀，以水一斗煮取三升，去滓，纳硝，分二服。
<strong>大黄丸<br/>治小肠热结满不通方。</strong>
大黄芍药葶苈（各二两）大戟朴硝（各三两）巴豆（七枚）杏仁（五十枚）
上七味为末，蜜和丸如梧子，饮服七丸，小儿服二三丸，日二。热去，日一服。
<strong>灸法<br/></strong>小肠热满灸阴都，随年壮，穴在挟中脘两边相去一寸是。小肠泄痢脓血灸魂舍一百壮，小儿减之，穴在挟脐两边相去各一寸又灸小肠俞七壮。
<strong>小肠虚寒<br/></strong><strong>左手寸口人迎以前脉阳虚者，手太阳经也，病苦颅际偏头痛，耳颊痛，名曰小肠虚寒也治小肠虚寒痛，下赤白，肠滑，胸中懊补之方</strong>∶
干姜（三两）当归黄柏地榆（各四两）黄连阿胶（各二两）石榴皮（三枚）
上七味咀，以水七升煮取二升五合，去滓，下胶煮取胶烊尽，分三服。
