<spanstyle= font-family:FangSong_GB2312; >（方二十三首）</span>
<strong>远志汤<br/>治心气虚惊悸善忘不进食补心方。</strong>
远志干姜白术桂心黄紫石英（各三两）人参茯苓甘草芎茯神当归羌活防风（各二两）麦门冬半夏（各四两）五味子（二合）大枣（十二枚）
上十八味咀，以水一斗三升煮取三升半，分五服，日三夜二。
<strong>又方治中风心气不足，惊悸言语谬误，恍惚愦愦，心烦闷耳鸣方。</strong>
远志黄茯苓甘草芍药当归桂心（一方无）麦门冬人参（各二两）附子（一上十二味咀，以水一斗二升煮取四升，每服八合，羸人服五合，日三夜一。
<strong>茯神汤<br/>治风经五脏大虚惊悸安神定志方。</strong>
茯神防风（各三两）人参远志甘草龙骨桂心独活（各二两）白术（一两）
酸枣（一升）细辛干姜（各六两）
上十二味咀，以水九升煮取三升，分三服。
<strong>又方治风虚满、颈项强、心气不定不能食方。</strong>
茯神麦门冬（各四两）人参远志羌活当归甘草紫石英五味子（各一两）半夏黄防风（各三两）酸枣（三升）生姜（五两）
上十四味咀，以水一斗三升煮枣仁至一斗，去枣，纳余药煎取三升半，每服七合，日三夜二。
<strong>补心汤<br/></strong><strong>治心气不足，病苦惊悸汗出心中烦闷短气，喜怒悲忧悉不自知，常苦咽喉痛，口唇黑，呕吐血，舌本强，不通水浆方。</strong>
紫石英人参茯苓远志当归茯神（深师作桂）紫菀甘草（各二两）麦门冬（一升）赤小豆（三合）大枣（三十枚）
上十一味咀，以水一斗二升煮取三升，分三服。
<strong>又方治心气不足，多汗心烦，喜独语多梦不自觉，咽喉痛，时吐血，舌本强，水浆不通方。</strong>
紫石英人参茯苓桂心（各二两）麦门冬（三两）紫菀甘草（各一两）赤小豆（二十四枚）大枣（七枚）
上九味咀，以水八升煮取二升半，分三服，春夏服佳。
<strong>又方治奄奄忽忽朝瘥暮剧，惊悸，心中憧憧，胸满不下食，阴阳气衰，脾胃不磨，不欲闻人声，定志下气方。</strong>
人参茯苓远志甘草枳实当归龙齿桔梗（各三两）半夏桂心（各五两）黄？
上十四味咀，以水一斗二升先煮粳米五合，令熟去滓，纳诸药煮取四升，分服八合，日三夜二。
<strong>又方治心气不足，心痛惊恐方。</strong>
远志蒲黄（一方用菖蒲）人参茯苓（各四两）
上四味咀，以水一斗煮取三升半，分三服。
<strong>又方治心气不足，腹背相引痛不能俯仰方。</strong>
茯神远志黄芩干地黄麦门冬石膏（各四两）半夏桂心附子生姜（各二两）甘草阿胶糖（各一两）大枣（三十枚）
上十四味以十二味咀，水一斗煮取三升，去滓，纳糖及胶更煎取二升二合，分三服。（此方与前心虚实篇大补心汤相重，分两不同。）
<strong>小定心汤<br/>治虚羸心气惊弱多魇方。</strong>
茯苓（四两）桂心（三两）甘草芍药干姜人参远志（各二两）大枣（十五枚）
上八味咀，以水八升煮取三升，分四服，日三夜一。
<strong>大定心汤<br/>治心气虚悸，恍惚多忘，或梦惊魇志少不足方。</strong>
人参茯苓茯神远志赤石脂龙骨干姜当归甘草白术芍药桂心紫菀防风（各二两）大枣（二十枚）
上十五味咀，以水一斗二升煮取三升半，分五服，日三夜二。
<strong>治惊劳失志方∶</strong>
甘草桂心（各二两）龙骨防风麦门冬牡蛎远志（各一两）茯神（五两）大枣（二十枚）
上九味咀，以水八升煮取三升，分二服，相去如人行九里久再进。
<strong>荆沥汤<br/>治心虚惊悸不定羸瘦病方。</strong>
荆沥（三升）茯神白藓皮（各三两）人参（二两）白银（十两，以水一斗煮取二升）
上五味咀，以荆沥银汁中煮取一升四合，分三服，相去如人行十里久进一服。
<strong>又方</strong>荆沥（二升）缓火煎取一升六合，分温四服，日三夜一。
<strong>又方</strong>单用荆沥煮服功力尤专。
<strong>镇心汤<br/>治风虚劳冷，心气不足，善忘恐怖，神志不定方。</strong>
防风当归大黄（各五分）麦门冬（五两）泽泻大豆黄卷白蔹（各四分）菖蒲人参桔梗远志桂心薯蓣石膏（各三分）干姜茯苓紫菀（各一两）甘草白术（各十分）附子茯神（各二两）秦艽（六分）粳米（半升）大枣（十五枚）
上二十四味咀，以水一斗二升先煮粳米令熟去滓，纳诸药，煮取四升分服，日三夜一。（《翼》方不用粳米，蜜丸如梧子，酒服十丸，加至二十丸。）
<strong>大镇心散<br/>治心虚惊悸，梦寐恐畏方。</strong>
紫石英茯苓防风人参甘草泽泻（各八分）黄白术薯蓣秦艽白蔹（各六分）麦门冬当归（各五分）桔梗大豆黄卷柏子仁桂心远志大黄石膏（各四分）干姜蜀椒芍药细辛（各三分）
上二十四味治，下筛，酒服三方寸匕，日三。（一方无紫石英、茯苓、泽泻、干姜，有大枣？
<strong>又方治风虚心气惊弱恍惚失常，忽嗔恚悲志意不乐方。</strong>
紫石英白石英朱砂龙齿干地黄（一本无）人参白术茯苓桂心干姜天雄
上十五味治，下筛，酒服两方寸匕，日三。
<strong>小镇心散<br/>治心气不足，虚悸恐畏，悲思恍惚，心神不定惕惕然惊者方。</strong>
人参白术远志附子桂心黄细辛干姜干地黄赤小豆龙齿防风菖蒲（各二两）茯苓（四两）
上十四味治，下筛，酒服二方寸匕，日三。
<strong>镇心丸<br/>治男子妇人虚损，梦寤惊悸或失精神，妇人赤白注漏或月水不利，风邪鬼疰，寒热往来，腹中积聚，忧恚结气诸病方。</strong>
紫石英茯苓菖蒲肉苁蓉麦门冬远志大黄当归细辛大豆黄卷卷柏干姜（各五分）人参丹参防风秦艽泽泻（各六分）柏子仁芍药石膏（各三分）乌头桂心桔梗甘草薯蓣前胡白蔹铁精银屑牛黄（各二分）白术半夏（各三分）虫（十二枚）干地黄（十二分）大枣（五十枚）
上三十五味为末，蜜枣和捣五千杵，丸如梧子，酒服五丸，日三，加至二十丸。（一本无
<strong>大镇心丸<br/>治同前，凡是心病悉主之方。</strong>
干地黄（六分）牛黄（五分，一用牛膝）羌活桂心秦艽芎人参远志麦门冬丹砂阿胶甘草大黄紫石英银屑白蔹当归干姜防风（各八分）杏仁蜀椒（各五分）泽泻黄大豆黄卷茯苓薯蓣茯神前胡柏子仁铁精（各五分）桑螵蛸（十?
上三十二味为末，白蜜枣和丸，酒服七丸，日三，加至二十丸。
<strong>小镇心丸<br/>治心气少弱，惊虚振悸，胸中逆气，魇梦参错谬忘恍惚方。</strong>
紫石英朱砂茯神银屑雄黄菖蒲人参桔梗干姜远志甘草当归桂心（各二两）防风防己细辛铁精（各一两）
上十七味为末，蜜丸，如大豆，饮服十丸，日三，加至二十丸。（一方有茯苓二分，为十
<strong>定志小丸<br/>治心气不定，五脏不足，甚者忧愁悲伤不乐，忽忽善忘，朝瘥暮剧，暮瘥朝发狂眩方。</strong>
人参茯苓（各三两）菖蒲远志（各二两）
上四味为末，蜜丸，如梧子大，饮服七丸，日三。加茯神为茯神丸散，服之亦佳。
<strong>紫石英酒<br/>治久风虚冷，心气不足，或时惊怖方。</strong>
紫石英（一斤）钟乳防风远志桂心（各四两）麻黄茯苓白术甘草（各三两）
上九味咀，以酒三斗春渍三日，每服四合，日三，亦可至醉，常令有酒气。
