<spanstyle= font-family:FangSong_GB2312; >（论四首方三十六首针灸法五十八首）</span>
论曰∶黄帝问曰∶人生而病癫疾者安所得之？岐伯对曰∶此得之在腹中时，其母数有所大惊也，气上而不下，精气并居，故令子发为癫疾。病在诸阳脉，且寒且热，名曰狂，刺之虚脉，视分尽热病已而止。病癫初发，岁一发不治，月一发不治，四五日一发，名曰癫疾，刺诸分。其脉尤寒者以针补之。病已止，癫疾始生，先不乐，头重直视举目赤，其作极己而烦心，候之于颜，取手太阳阳明太阴血变而已。癫疾始发，而反强，因而脊痛，候之足太阳阳明太阴手太阳血变而已。癫疾始作而引口啼呼（《甲乙》作喘悸者），候之手阳明太阳，右强者攻其左，左强者攻其右，血变而止。治癫疾者，常与之居，察其所当取之处，病至视之有过者即泻之，置其血于瓠壶之中，至其发时血独动矣，不动灸穷骨二十壮，穷骨者尾也。
骨癫疾者，颔齿诸分肉皆满，而骨倨强直，汗出烦闷，呕多涎沫，气下泄不疗。
筋癫疾者，身拳挛急脉大，刺项大经之本杼，呕多涎沫，气下泄不疗。
脉癫疾者，暴仆，四肢之脉皆胀而从满脉尽，刺之出血不满挟项，灸太阳。又灸带脉于腰相去三寸诸分肉本，呕多涎沫，气下泄不疗。
治癫者，病发而狂，面皮浓敦敦者，死不疗。
凡癫发则卧地，吐涎沫无知。若强掠起如狂及遗粪者难疗。
癫疾脉搏大滑久自已脉沉小急实，死不疗。小牢急亦不可治，脉虚可疗，实则死矣。厥成为癫疾，五脏不平，六腑闭塞之所生也。厥成为癫。故特附厥于此条也。阴衰发热厥，阳衰发寒厥。
论曰∶黄帝问曰？厥之寒热者何也？岐伯对曰∶阳气衰于下则寒厥，阴气衰于下则为热厥。问曰∶热厥必起于足下者何也？对曰∶阳气起于足五趾之表，集于足下，而聚于足心，故阳盛则足下热也。问曰∶寒厥必起于五趾而上于膝者何也？对曰∶阴气起于五趾之里，集于膝而聚于膝上，故阴气盛则从五趾至膝上寒，其寒也，不从外而从内也。厥或令人腹满，或令人暴不知人，或至半日远至一日乃知人者何也？阴气盛于上则下虚，下虚则腹满，腹满则下气重上而邪气逆，气逆则阳气乱，乱不知人。巨阳之厥，肿首，头重，足不能行，发为仆。阳明之厥，阗疾欲走呼，腹满不得卧，面赤而热，妄见而妄言。少阳之厥，暴聋，颊肿而热，胁痛，髀不可以运。太阴之厥，腹满胀后不利，不欲食，食则呕，不得卧。少阴之厥，舌干，溺赤，腹满心痛。厥阴之厥，小腹肿痛腹胀，泾溲不利，好卧屈膝，阴缩肿内（一作外）。热盛则泻之，虚则补之，不盛不虚以经取之。上寒下热先刺其项，太阳久留之已则火熨项与肩胛，令热下冷乃止，所谓推而上之者也。上热下寒，视其虚脉而陷下于经络者，取之气下而止，所谓引而下之者也。刺热厥者，留针反为寒。刺寒厥者，留针反为热。
刺热厥者，二阴一阳。刺寒厥者，二阳一阴。所谓二阴者，二刺阴也，所谓二阳者，二刺阳也。
论曰∶温病热入肾中亦为痉，小儿病痫，热盛亦为痉。凡风喑暴尸厥及鬼魇不寤皆相似，宜察之，故经言，久厥则成癫，是以知似也。
论曰∶癫病有五∶一曰阳癫，发时如死人遗溺有顷乃解。二曰阴癫，坐初生小时脐疮未愈，数洗浴，因此得之。三曰风癫，发时眼目相引牵纵反急强羊鸣，食顷方解，由热作汗出当风，因以房室过度，醉饮饱满行事，令心气逼迫短气脉悸得之。四曰湿癫，眉头痛，身重，坐热沐发湿结脑，汗未止得之。五曰马癫，发时反目，口噤，手足相引，身皆热，坐小时风气脑热不和得之。
<strong>治五癫方∶</strong>
铜青雄黄空青东门上鸡头水银（各一两）猪苓茯苓人参白芷石长生白蔹白薇（各二两）卷柏乌扇（各半两）硫黄（一两半）
上十五味为末，以青牛胆和着铜器中，于甑中五斗大豆上蒸之，药成丸如麻子，先食服三十丸，日二夜一。
<strong>虎睛丸<br/>治风癫掣，口眼张大，口出白沫，或作声或死，不知人方。</strong>
虎睛（一具，酒浸一宿，炙）鬼箭羽露蜂房（各二分）独活远志细辛贯众麝香白蔹（一作白薇）升麻白藓皮（各三两）牛黄防风秦艽防葵龙齿黄芩雄黄山茱萸防己茯苓铁精鬼臼干地黄（一作干姜）人参大黄银屑（各四分）
茯神石膏天雄（?
上三十二味为末，蜜丸如梧子大，酒服十五丸，日再，稍加至二十五丸，神效。
<strong>凡癫发之候，其状多端，口边白沫，动无常者治方∶</strong>
秦艽人参防葵（一作防风）茯神（一作牡丹）甘草（各二两）铅丹（一两）贯众（一枚）
上七味咀，以水九升煮取三升半，分三服。
<strong>雄雌丸<br/>治风癫失性，颠倒欲死，五癫惊痫方。</strong>
雄黄雌黄真珠（各一两）铅（二两，熬令成屑）丹砂（一分）水银（八分）
上六味为末，以蜜和捣三万杵，丸如胡豆，先食服三丸，日二，稍加，以知为度。（《古今录验》云，疗五癫，牛癫则牛鸣，马癫则马鸣，狗癫则狗鸣，羊癫则羊鸣，鸡癫则鸡鸣。
病五癫狂病者，脏腑相引，盈气起寒厥不识人，气静螈吐沫，久而得苏者。）
<strong>续命风引汤<br/>治中风癫眩不知人，狂言舌肿出方。</strong>
麻黄川芎石膏人参防风（各三两）甘草桂心独活（各二两）防己附子当归（?
上十三味咀，以酒三升，水一斗合煎取四升，分四服，日三夜一。
<strong>紫石煮散<br/>治大人风引，小儿惊痫螈，日数十发，医所不疗者方。</strong>
紫石英滑石白石脂凝水石石膏赤石脂（各六两）甘草桂心牡蛎（各三两）
上十二味治，下筛，为粗散，盛以苇囊，悬高凉处，欲用取三指，撮以新汲井水三升煮取一升二合，大人顿服，未百日儿服一合，未能服者以绵沾着口中，热多者日四五服，以意消息之，（深师方只龙骨、牡蛎、干姜、滑石、白石脂五味）。
<strong>治百二十种风痫癫惊狂发即吐沫不识人者，四月五月宜服之方∶</strong>
紫石英芍药龙骨（一作黄芩）青石脂白藓皮麻黄当归甘草栝蒌根桂心
上十三味治，下筛，为粗散，分作七裹，每以大枣十枚，水三升煮取二升半，去滓，下一裹大枣汁中煎取一升，去滓，顿服，相去七日一服，服讫即瘥。
<strong>治癫痫厥时发作方∶</strong>
防葵代赭石人参铅丹白僵蚕钩藤茯神雷丸虎骨生猪齿远志桂心防风（各六两）卷柏茛菪子升麻附子牡丹龙齿光明砂（各一分）牛黄（二分）
白上二十五味治，下筛，酒服方寸匕，日二，亦可为丸，良验。
<strong>川芎汤<br/>治风癫引胁牵痛，发则吐，耳如蝉鸣方。</strong>
川芎本茹（各五两）
上三味咀，纳酒一斗煮取三升，顿服，羸者分三服，取大汗。
<strong>鸱头丸<br/>治风癫方。</strong>
鸱头（一枚）葶苈子铅丹虎掌乌头栝蒌根（各三分）甘遂天雄蜀椒大戟（各二分）白术（一分）茹铁精（各一两）
上十三味为末，蜜丸如梧子，酒下二丸，日三服。
<strong>又方</strong>治癫痫螈方。铅丹（一斤）飞鸱头（二枚）
上二味为末，蜜丸，先食服三丸，日三，剧者夜一，稍加之。
<strong>又方</strong>茛菪子三升捣筛，以酒一斗渍半日，绞去滓，汤中煎令可丸，先食服如小豆二丸，加至如梧子二丸，以知为度，额上手中从纹理中赤起是知也。无此候更服，病日发者三日愈，间日发者十日愈，五日发者二十日愈，半岁发者一月愈。
<strong>地黄门冬酒<br/>治阴虚痫妄方。</strong>
地黄（三十斤）天门冬（十斤）
上二味捣取汁，作煎服之瘥。
<strong>天门冬酒<br/></strong>通治五脏六腑大风洞泄虚弱五劳七伤，症结滞气冷热诸风，癫痫恶疾耳聋头风，四肢拘挛，猥退历节，万病久服身轻延年，齿落更生，发白变黑方。
天门冬捣绞取汁二斗，曲二升，曲发以糯米二斗，准家酿法造酒，春夏极冷下饭，秋冬温如人肌之，酒熟取服一盏，常令酒气相接，勿至醉吐。慎生冷醋滑鸡猪鱼蒜，特慎鲤鱼及忌油腻，此是二斗汁法，一石二斗亦准此。服十日觉身体瘾疹大痒，二十日更大痒，三十日渐止，此皆风气出故也。四十日即觉身心朗然大快，五十日当风坐卧觉风不着人，身中诸风悉尽。用米法∶先净淘米，曝干，临欲用时别取天门冬汁渍米，干漉炊之，余汁拌饭，密封压。取天门冬汁法∶净洗天门冬，去心皮，漉去水切压取汁，三四遍滓干乃止。此酒初熟味酸，仍作臭泔腥气，但根据式服之，久停则香美，封四七日佳。凡八九月少少合，至十月多合，拟至来年五月三十日相续服之。入四月不得合，服酒时若得散服得力更倍，<strong>速散方</strong>如下∶
散方∶天门冬去皮心，曝干，捣作末，以上件酒服方寸匕，日三，加至三匕，久服长生，凡酒亦得服。
<strong>灸法<br/></strong>大人癫，小儿惊痫，灸背第二椎及下穷骨两处，以绳度中折绳端一处是脊骨上也。凡三处毕，复断绳作三折，令参合如 △ 字，以一角注中央，灸下二角挟脊两边便灸之，凡五处。故画图法以丹注所灸五处各百壮，削竹皮为度胜绳也。猝癫灸阴茎上宛宛中三壮，得小便通即瘥。（《翼》云，当尿孔上是穴。）又灸阴茎头三壮。又灸足大趾上聚毛中七壮。又灸囊下缝二七壮。又灸两乳头三壮，又灸督脉三十壮，三报穴在直鼻中上入发际。又灸天窗百会各渐灸三百壮，炷惟小作。又灸耳上发际各五十壮。
论曰∶黄帝问曰∶有病怒狂者，此病安生？岐伯对曰∶生于阳也。曰∶阳何以使人狂？曰∶阳气因暴折如难决，故善怒，名曰阳厥。问曰∶何以知之？对曰∶阳明常动，太阳少阳不动不动而动大疾，此其候也。曰∶治之奈何？曰∶衰其食即已。夫食入于阴，长气于阳，故夺其食即已，使之服以生铁落为后饭。夫生铁落者，下气疾也。
论曰∶凡发狂则欲走，或自高贤称神圣，皆须备诸火灸乃得永瘥。若或悲泣呻吟者，此为邪非狂，自根据邪方治之。邪入于阳则为狂，邪入于阴则为血痹，邪入于阳传即为癫狂，邪入于阴传则为痛喑，阳入于阴病静，阴入于阳病怒。
<strong>鼍甲汤<br/></strong>治邪气，梦寐寤时涕泣不欲闻人声，体中酸削，乍寒乍热，腰脊强痛，腹中拘急不欲饮食，或因疾病之后，劳动疲极，或触犯忌讳，众诸不节，妇人产生之后月经不利，时下青赤白，肌体不生肉虚羸瘦，小便不利，或头身发热旋复解散，或一度交接，弥日困极，皆主之方。
鼍甲（七枚）甘草白薇（一作白芷）贝母黄芩（各二两）麻黄白术芍药（各二两半）防风（三两）凝水石桂心茯苓知母（各四两）石膏（六两）
上十四味咀，以水二斗煮取四升，温服一升，日三，夜一。
<strong>九物牛黄丸<br/></strong><strong>治男子沾鬼魅欲死，所见惊怖欲走，时有休止，皆邪气所为不自绝方。</strong>
牛黄（土精）荆实（人精）龙骨（水精）空青（天精）雄黄（地精）曾青（苍龙精）玉屑（?
上九味名曰九精，上通九天，下通九地，各一两，治下筛，蜜丸，和如小豆，先食服一丸，日三，稍加以知为度。《翼方》云，凡邪病当服五邪汤，九精丸瘥。
<strong>十黄散<br/>治五脏六腑血气少，亡魂失魄，五脏觉不安，忽忽喜悲，心中善恐怖，如有鬼物，此皆发于大惊及当风从高坠下落水所致悉主之方。</strong>
雄黄人参（各五分）黄芩大黄黄柏黄细辛桂心（各三分）黄连黄埘蒲
上十五味治，下筛，未食温酒服方寸匕，日三，不知加至二匕。羸劣者更加人参五分。
一方有生黄三分。（崔氏有蜀椒五分，干姜四分。）
<strong>别离散<br/></strong>治男女风邪，男梦见女，女梦见男，悲愁忧恚怒喜无常，或半年数月一发动
桂心茵芋天雄菖蒲细辛茜根附子干姜（各一两）白术桑寄生（各三两）
上十味治，下筛，酒服方寸匕，日三。凡修合，勿令妇人鸡犬及病者、病者家人知见，令邪气四物
<strong>鸢头散<br/>治鬼魅方。</strong>
东海鸢头（即由跋根）黄牙石（一名金牙）莨菪子防葵（各一分）
上四味治，下筛，酒服方寸匕。欲令病患见鬼加防葵一分，欲令知鬼疰者复增一分立有验
<strong>五邪汤<br/>治邪气啼泣或歌或哭方。</strong>
禹余粮防风桂心芍药远志独活甘草人参白术石膏牡蛎秦艽（各二
上十七味咀，以水二斗煮取四升，分四服，亦可如煮散法服之。
<strong>茯神汤<br/>治五邪气入人体中，见鬼妄语，有所见闻，心悸跳动，恍惚不定方。</strong>
茯神茯苓菖蒲人参（各三两）赤小豆（四合）
上五味咀，以水一斗煮取二升半，分三服。
<strong>人参汤<br/>治风邪鬼气往来发作有时或无时方。</strong>
人参防风乌头干姜栝蒌根（《翼》作桔梗）泽泻猪脊远志附子黄芩独活（各五分）秦艽牡蛎山茱萸五味子前胡细辛石膏川芎蜀椒牛膝甘草石南桂心桑白皮麻黄竹皮白术橘皮（各十八铢）鬼箭羽（《翼》作泽兰）茯苓（各？
上三十二味咀，以水六升，酒六升合，煮取四升，分五服，日三夜二。
<strong>虎睛汤<br/>治狂邪发无常，披发大叫唤，欲杀人，不避水火方。</strong>
虎睛鸱头露蜂房（各一具）茯苓桂心防风（各三两）人参甘草天雄独活（各一两）石长生（六分）枫上寄生（五分）
上十二味咀，以水一斗二升煮取三升，分四服，日三夜一。
又方防葵人参贯众（各五两）防风桂心（各三两）
上五味咀，以水一斗煮汁三升，分四服，稍服亦可。
<strong>治猝发狂方∶</strong>
苦参五斤为末；蜜和丸，如酸枣大，单服十丸。
<strong>治魅方∶</strong>
水服鹿角末方寸匕，日三。
<strong>又方</strong>水服獭肝末，日三。
治狐狸诸色精魅作种种恶怪，令人恐怖，狂癫风邪方∶
雄黄（六斤）油（一斗二升）
上二味，破雄黄如棋子并油纳大铛中，以盆合头作灶，微火煎九日九夜，不得少时火绝，亦不是火冷须火热，微微不绝，辟诸精魅神验。
<strong>治风邪方∶</strong>
商陆根三十斤去皮细切，以水八斗东向灶煎减半，去滓，更煎令可丸，如梧子大，服一丸，合时勿令人见。更有莨菪方大豆紫汤，皆可取汗出佳。（莨菪方见此篇前大豆紫汤，见前三卷妇人门。）
<strong>又方</strong>烧虾蟆末，水服方寸匕，日三又方水服伏龙肝末方寸匕，日三。
<strong>针灸法<br/></strong>论曰∶凡诸百邪之病，源起多途，其有种种形相示表癫邪之端，而见其病。或有默默而不声，或复多言而漫说，或歌或哭或吟或笑或眠，坐沟渠啖食粪秽，或裸形露体，或昼夜游走，或嗔骂无度，或者蜚蛊向导，手乱目急，如斯种类癫狂之人，今针灸与方药并主治之，凡占风
扁鹊曰∶百邪所病，针有十三穴，凡针先从鬼宫起，次针鬼信，次至鬼垒，又至鬼心，针至五六穴即可知矣。若是邪蛊之精便自言说，论其由男从左起针，女从右起针。若数处不言便遍穴针也，仍须根据掌诀捻目而治之，万不失一。黄帝掌诀，别是术家秘要，第一针人中名鬼宫，从左边下针右边出。第二针手大指爪甲下，名鬼信，入肉三分。第三针足大趾爪甲下，名鬼垒，入肉二分。第四针掌后横纹，名鬼心，入肉半寸（即太渊穴也。）第五针外踝下白肉际足太阳，名鬼路，火针七针针三下（即申脉穴也。）第六针大椎上入发际一寸，名鬼枕，火针七针针三下。第七针耳前发际宛宛中，耳垂下五分，名鬼床，火针七针针三下。第八针承浆，名鬼市，从左出右。第九针手横纹上三寸，两筋间，名鬼路（即劳宫穴也。）第十针直鼻上入发际一寸名鬼堂，火针七针针三下（即上星穴也。）第十一针阴下缝灸三壮，女人即玉门头，名鬼藏。第十二针尺泽横纹外头接白肉际，名鬼臣，火针七针针三下（即曲池穴也。）
第十三针舌头一寸，当舌中下缝，刺贯出舌上，名鬼封，仍以一板横口吻安针头令舌不得动。
以前若是手足皆相对针两穴，若是孤穴即单针之。邪鬼妄语，灸悬命十四壮（穴在口唇里中央弦弦者是，一名鬼禄，又以刚力决断弦乃佳。）邪病卧瞑瞑不自知，风府主之（一名鬼穴。）
邪病大唤骂走，灸十指端去爪一分（一名鬼城。）邪病大唤骂走远，三里主之（一名鬼邪。）
邪病鬼癫四肢重，囟上主之（一名鬼门，）邪病四肢重痛诸杂候，尺泽主之（尺中动脉一名鬼受。）
邪病语不止及诸杂候仓公法∶狂痫不识人，癫病眩乱，灸百会九壮。狂走掣灸玉枕上三寸，一法项后一寸灸百壮。狂邪鬼语，灸天窗九壮。狂走癫疾灸顶后二寸十二壮。或灸大幽百壮，狂言恍惚，灸天枢百壮。狂走癫痫，灸季肋端三十壮，或灸河口五十壮（穴在腕后陷中动脉是）。狂痫哭泣，灸手逆注三十壮（穴在左右手腕后六寸）。狂癫风痫吐舌，灸胃脘百壮。狂邪发无常披发大唤欲杀人，不避水火及狂言妄语，灸间使三十壮（穴在腕后五寸，臂上两骨间亦治惊恐歌哭。）狂走喜怒悲泣，灸臣觉（一作巨搅，穴在背上胛内侧反手所不及骨芒穴上捻之，痛者是也）。随年壮。狂邪鬼语，灸伏兔百壮。悲哭鬼语，灸天府五十壮。悲泣邪语鬼忙歌哭，灸慈门五十壮。狂邪惊痫，灸承命三十壮（穴在内踝后上行三寸动脉上）。狂癫风惊厥逆心烦，灸巨阳五十壮。狂癫鬼语，灸足太阳四十壮。狂走惊恍惚，灸足阳明三十壮。狂癫痫易疾，灸足少阳，随年壮。狂走癫厥如死人，灸足大趾三毛中九壮（一云灸大敦）。狂走易骂，灸八会，（穴在阳明下五分。）随年壮。狂癫惊走恍惚嗔喜，笑骂歌哭鬼语，悉灸脑户、风池、手阳明、太阳、太阴，足阳明、阳跷、少阳、太阴、阴跷、足跟，皆随年壮。惊怖心忪少力，灸大横五十壮。狂疯骂詈挝斫人，名为热阳风，灸两吻边燕口处赤白际各一壮，又灸阴囊缝三十壮，令人正卧核卵上灸之，勿近前中卵，恐伤阳气也。狂走刺人或欲死，骂詈不息，称神鬼语，灸口吻头赤白际一壮，又灸两肘屈中五壮，又灸背胛中间三壮，报灸之（仓公法神效。）鬼魅灸入发一寸百壮，又灸间使手心各五十壮。狐魅，合手大指缚，灸合间三七壮，当狐鸣即瘥。猝狂言鬼语，以甑带急合，缚定两手大指便灸左右胁下对屈肋头两处，火齐起各七壮，须臾鬼自道姓名。乞去徐徐问之乃解其手。猝中邪魅恍惚振噤，灸鼻下人中及两手足大指爪甲本，令艾丸半在爪上，半在肉上，各七壮，不止十四壮，炷如雀屎大。风邪灸间使随年壮，又灸承浆七壮，又灸心俞七壮，又灸三里七壮。猝狂鬼魇，针其足大KT趾爪甲下入少许即止。
