<spanstyle= font-family:FangSong_GB2312; >（方九十二首）</span>
<strong>芎酒<br/>治脑风头重颈项强，泪出，善久目欲眠睡，憎风，剧者耳鸣，满眉眼疼闷，吐逆眩倒不自禁，诸风乘虚经五脏六腑皆为癫狂，诸邪病悉主之方。</strong>
川芎辛夷天雄人参天门冬柏子仁磁石石膏茵芋山茱萸白头翁桂心秦艽（各三两）松萝羚羊角细辛薯蓣菖蒲甘草（各二两）云母（一两，烧令赤研为粉）防风（四两）
上二十一味咀，以酒二斗渍七日，初服二合，渐加至五合，日三。有女人少时患风眩发则倒地，为妇积年无儿，服此酒并将紫石英门冬丸服之，眩瘥，生儿平复。（紫石英门冬丸见前妇人门中。）
<strong>人参汤<br/>治头眩屋转眼不得开方。</strong>
人参当归防风黄芍药麦门冬（各一两）独活白术桂心（各三两）
上九味咀，以水一斗煮取三升，分三服。
<strong>防风汤<br/>治风眩呕逆，水浆不下，食辄呕，起即眩倒，发有时，手足厥冷方。</strong>
防风防己附子干姜甘草（各一两）蜀椒桂心（各二两）
上七味咀，以水四升煮取二升，分三服，日三。（《古今录验》有白术一两。）
<strong>又方治头风眩欲倒眼旋屋转脑痛方。</strong>
防风枳实杏仁川芎（各三两）茯神麻黄前胡半夏生姜（各四两）细辛（二两）竹沥（三升）
上十一味咀，以水六升合竹沥煎取二升七合，分三服，顿服三两剂佳。
<strong>茵芋汤<br/>治风虚眩眼暗方。</strong>
茵芋（一分）人参甘草苁蓉黄茯苓秦艽浓朴乌喙（各一两）防风（十两）山茱萸松实（各三两）
上十二味咀，以水一斗煮取二升半，分五服，强者一日夜尽，羸劣者二日尽。
<strong>鸱头酒<br/>治头风眩转面上游风方。</strong>
飞鸱头（五枚）茯神（一方无）防风川芎薯蓣（各四两）葛根桂心细辛人参门冬）石南（一作?
上十八味咀，绢囊盛，清酒四斗渍六宿，初服二合，日再稍加，以知为度。
<strong>大三五七散<br/>治头风眩口目斜耳聋方。</strong>
天雄（《局方》用附子）细辛（各三两）山茱萸干姜（各五两）薯蓣防风（各七两）
上六味治，下筛，以清酒服五分匕，日再，不知稍加。（《千金翼》云，亦治面骨疼痛）
<strong>小三五七散<br/>治头风目眩耳聋方。</strong>
天雄（三两）山茱萸（五两）薯蓣（十两）
上三味治，下筛，以清酒服五分匕，日再，不知稍增，以知为度。
<strong>茯神汤<br/>治风眩倒屋转吐逆恶闻人声方。</strong>
茯神独活（各四两）黄远志防风（各五两）生姜（三两）人参白术甘草附子苁蓉当归牡蛎（各二两）
上十三味咀，以劳水一斗二升煮取三升，服五合，一日夜尽。
<strong>防风散<br/>治头面风在眉间得热如虫行或头眩目中泪出方。</strong>
防风（五两）桂心天雄细辛人参附子乌头干姜朱砂（各二两）莽草茯苓当归（各二两）
上十二味治，下筛，酒服方寸匕，日三。
<strong>又方治风头眩恶风吐冷水心闷方。</strong>
防风（二两）桂心（一两半）天雄（《翼方》作人参）细辛附子薯蓣泽泻（一作泽兰）茯苓（各一两）干姜（半两）白术（二两半）
上十味治，下筛，酒服方寸匕，常令酒气相接，则脱巾帽解发梳头百过，复投一升酒便洗手足，须臾自热，解发以粉粉之，快然便熟眠愈，亦可洗头面汗出。（《翼》云如服寒食散法）
<strong>治风眩翻倒无定方∶</strong>
独活（六两）石膏蒴（各四两）枳实（三两，一方用HT实）
上四味咀，以清酒八升煮取四升，顿服之，以药滓熨头覆眠取汗，觉冷又纳铛中，炒令热熨之。
治患头眩经久得瘥，后四体渐羸，食无味，好食黄土方曲（二斤）白术（三斤）
上二味为末酒和并手丸，如梧子，曝干，饮服三十丸，日三，断食土为效。
<strong>治头中五十种病方∶</strong>
巴戟菊花川芎干姜栝蒌根防风石南白术乌头山茱萸附子细辛薯蓣蜀椒干地黄人参桔梗秦艽泽泻甘草天雄羌活（等分）
上二十二味治，下筛，以酒服方寸匕，日三。
<strong>摩头散<br/>治同前</strong>
茹半夏蜀椒（各六分）乌头（八分）桂心（七分）莽草（四分）附子细辛（各一两）
上八味治，下筛，以大酢和摩头记日数，三日头肤痛，四五日后一着药如前，十日以酢浆洗头复摩药即愈。若生息肉并咽喉中息肉大如枣欲塞，以药摩之即愈。耳鼻齿有疾并用之良。
<strong>入顶散<br/></strong>治头面胀满，脑螈偏枯，发作有时，状如刀刺失声，阴阴然疼，面目变青方山茱萸芎防风独活（各一两半）细辛莽草白术薯蓣牛膝石南甘草（各一?
上十九味治，下筛，酒服方寸匕，日三。
<strong>杏仁膏<br/></strong>治上气头面风，头痛，胸中气满奔豚，气上下往来，心下烦热，产妇金疮诸
杏仁（一升）
上一味捣研，以水一斗滤取汁令尽，以铜器火上从旦煮至日入，当熟如脂膏下之，空腹，酒服一方寸匕，日三。不饮酒者以饮服之，慎猪鱼蒜酢。
<strong>大豆酒<br/>治头风方。</strong>
大豆三升，炒令无声。
上一味，以一斗二升瓶盛清酒九升，乘豆热即倾着酒中，密泥头七日，温服之。
<strong>治中风头痛发热耳颊急方∶</strong>
麻黄葛根石膏桂心（各三两）附子芍药甘草秦艽防风（各二两）生姜（?
上十味咀，以水一斗煮取三升，分三服，覆取汗。
<strong>薯蓣散<br/>治头目有风，牵引目睛疼痛，偏视不明方。</strong>
薯蓣（三两）细辛（二两半）秦艽天雄（各二两）独活桂心山茱萸（各二两半）
上七味治，下筛，酒服方寸匕，日三。
<strong>治头中痛身热风热方</strong>
竹沥（二升）升麻生姜杏仁（各三两）柴胡芍药（各四两）石膏生葛根（各八两）
上八味咀，以水六升合竹沥煮取二升七合，分三服。
<strong>菊花散<br/>治头面游风方。</strong>
菊花（一两）细辛附子桂心干姜巴戟人参石南天雄茯苓秦艽防己（各二两）防风白术山茱萸薯蓣（各三两）蜀椒（五合）
上十七味治，下筛，酒服方寸匕，日三。
<strong>治头面上风方∶</strong>
松脂石盐杏仁蜜蜡（各一两）熏陆香（二两）蓖麻仁（三两）
上六味熟捣作饼，净剃百会上发贴膏，膏上安纸三日一易。若痒刺药上不久风定。
<strong>头风摩散方<br/></strong>附子（一枚中形者）盐（如附子大）
上二味治，下筛，沐头竟以方寸匕摩顶上，日三。
<strong>治头风方∶</strong>
服荆沥不限多少取瘥止。
<strong>又方</strong>蔓荆子一升为末绢袋盛，以酒一斗浸七日，温服三合，日三。
<strong>又方</strong>捣蒴根一升酒二升渍服，汗出止。
<strong>又方</strong>腊月乌鸡屎一升，炒令黄为末，绢袋盛，以酒三升浸，温服，任性常令醺酣。
<strong>又方</strong>七月七日以麻勃三斗，麻子一石，末相和蒸之，沸汤一石五斗，三遍淋之煮取一石，渍神曲二十斤令发酿，黍米二石五斗熟，封三七日，服清一升，百日身中涩皮八风胸膈
<strong>治猝中恶风头痛方∶</strong>
捣生乌头以大酢和，涂故布上敷痛处，须臾痛止，日夜五六敷，逐痛处敷之。（捣乌头须
<strong>又方</strong>盐一升为末，以麻油二升煎一宿，令消尽，涂头。石盐尤良。
<strong>又方</strong>芥子为末酢和，敷头一周时。
<strong>沐头汤<br/>治肺劳热，不问冬夏老少，头生白屑瘙痒不堪，然肺为五脏之盖，其劳损伤肺，气冲头顶，致使头痒，多生白屑，搔之随手起，人多患此，皆从肺来方。</strong>
大麻子秦椒（各三升）皂荚屑（半升，《肘后》无）
上三味熟研，纳泔中一宿渍去滓，木篦搅百遍，取乃用沐头发际，更别作皂荚汤濯之，然
<strong>又方</strong>菊花独活茵芋防风细辛蜀椒皂荚杜蘅莽草桂心（等分）
上十味作汤沐及熨之。
<strong>又方</strong>猪椒根（三两）麻黄根防风（各二两）细辛茵芋（各一两）
右五味以水三斗煮取一斗，去滓，温沐头。
<strong>又方</strong>蜀椒二升煮水沐发良。
<strong>又方</strong>葶苈子煮汤沐，不过三四度愈。
<strong>又方</strong>以桑灰汁沐头去屑神良。
<strong>治头项强不得顾视方∶</strong>
蒸好大豆一斗令变色，纳囊中枕之。
<strong>又方</strong>常以九月九日取菊花作枕卧良。
<strong>又方</strong>八月后取荆芥铺床及作枕枕头，立春日去之。
<strong>又方</strong>穿地作小坑，烧令赤，以水沃之，令小冷，纳生桃叶满布席就卧，令项当药上，以衣着项两边，令气蒸病上，汗出良久愈。若病大者，作地坑亦大。
<strong>犀角汤<br/>治风毒热头面肿方。</strong>
犀角生姜（各二两）苦参栝蒌根防风（各一两）石膏（六两）青木香黄芩升麻（各三两）防己（一两半）竹叶（二握）
上十一味咀，以水七升煮取二升，分三服，相去十里久，内消不利。
<strong>防风散<br/>治头面遍身风肿方。</strong>
防风（二两）白芷（一两）白术（三两）
上三味治下筛，酒服方寸匕，日三。
<strong>治猝中风头面肿方∶</strong>
捣杏仁如膏，以鸡子黄合捣令相得，敷帛上浓裹之自干，不过八九敷即瘥。
<strong>令白发还黑方∶</strong>
乌麻九蒸九曝为末，枣膏为丸，久服之。
又方旋复花（一升）桂心（一尺）秦椒（一升）陇西白芷（一升）
上四味治下筛，井花水服方寸匕，日三，服三十日白发还黑，禁房室。
<strong>沐头汤<br/>治脉极虚寒，须发落堕，令发润泽方。</strong>
桑根白皮切三升，以水五升淹渍，煮五六沸，去滓，洗沐发数数为之自不复落。
<strong>又方</strong>麻子（三升碎）白桐叶（切一把）上二味以米泔二斗煮五六沸，去滓，洗沐则发长，甚有验。
<strong>治发鬓堕落令生长方∶</strong>
生柏叶（一升、切）附子（四枚）猪膏（三升）
上三味为末，膏和，作三十丸，用布裹一丸，纳泔中煎，沐发长不落。其药密贮，勿令泄气。
<strong>又方</strong>柏子仁附子蔓荆子（各半两）
上三味以乌鸡膏和，捣三千杵，贮新瓷器中封百日，出以马鬃膏和敷头，讫巾裹之，勿令见风，日三敷即生。（《肘后》不用柏子仁以酒渍泽沐）
<strong>又方</strong>桑叶麻叶等分上二味泔煮去滓，沐发七遍长六尺。
<strong>又方</strong>羊粪灰淋汤，三日一洗，不过十次大生。
<strong>摩膏<br/>治头中二十种病，头眩发秃落，面中风者方。</strong>
蜀椒莽草（各二两）桂心茹附子细辛（各一两半）半夏干姜（各一两）
上八味咀，以生猪肪二十两合捣，令肪消尽药成。先沐头令净，后以药摩囟上，日一，如非十二月合，则用生乌麻油和，涂头皮沐头令净，乃用之一次生发如昔。（《必效方》）无蜀夏，本门摩头散多乌头，少干姜，但分两不同。）
<strong>生发膏<br/>治头中风痒白屑方。</strong>
蔓荆子附子细辛续断零陵香皂荚泽兰防风杏仁藿香白芷（各二两）?升）
上十八味咀，以清醋三升渍药一宿，明旦以马鬃膏等微火煎三上三下，以白芷色黄膏成，用以泽发。
<strong>又方</strong>乌喙（三两）莽草石南细辛续断皂荚泽兰白术辛夷防风白芷（各二两）竹叶柏叶松叶（各半升）猪脂（四升）
上十五味咀，以清酢三升渍一宿，明旦微火以脂煎三上三下，白芷色黄膏成，去滓滤净，于沐发后涂之。一方用生油三大升。（《翼》方无石南、白芷，用杏仁去白屑良。）
<strong>又方</strong>甘松香丁香白芷泽兰桑白皮桑寄生大麻子苜蓿杏仁辛夷仁牡荆子川芎防风莽草（各一两）零陵香吴藿香细辛蜀椒（各二两）竹叶松叶柏叶胡麻油腊猪膏（各一升）乌鸡肪雁肪（各一合）
上二十五味咀，以酢渍一宿，纳油膏中微火煎三上三下，白芷色黄膏成，去滓，涂头，日二夜一发生。
<strong>又方治发鬓秃落方。</strong>
莽草（一两）防风升麻白芷荠（各二两）蜣螂（四枚）豹膏（一作狗膏）
熊膏（一作雄鸡膏）猪脂马鬃膏（各半升）
上十一味，其六味咀与诸膏合煎，诸药沸，则下停冷，复上火三五沸止，绞去滓，敷头，当泽用之。
<strong>又方治眉落发落复生方。</strong>
白芷附子防风川芎莽草辛夷细辛黄芩当归蜀椒（各一两）大黄（一两半）蔓荆子（一升）猪膏（三升）马鬃膏（五合）
上十四味熬膏去滓，先洗头，治染须发方∶
胡粉（二两）锻石（六两绢筛，熬令黄）
上二味以榆皮作汤和之如粉，先以皂荚汤洗发，令极净，不得令有腻气，曝干。夜药涂发上令匀，取桑叶相缀着头巾上，遍以裹发一夜至旦，取酢浆暖三遍，净洗发，又以醋泔热暖洗发，又取生胡麻苗捣取汁三升和水煮一二沸，净滤濯发讫，又用油汤濯之，百日黑如漆。
<strong>又方</strong>黑椹水渍之涂发令黑。
<strong>又方</strong>盐汤洗沐后，以生麻油和蒲苇灰敷之。（一作治白秃。）
<strong>又方</strong>生麻油渍乌梅常用敷头。
<strong>治发黄方∶</strong>
腊月猪油和羊屎灰、蒲灰等分，敷封头三日一度。
<strong>又方</strong>大豆五升、酢浆水二斗，煮取五升，沐之。
<strong>治发鬓黄赤方∶</strong>
烧梧桐灰用乳汁和，涂敷发鬓并肤肉即黑。
<strong>治风头毛发落不生方∶</strong>
铁上生衣研以腊月猪脂和涂之，日三，亦治眉落。
<strong>生眉毛方∶</strong>
铁上生衣，墙上青衣，右二味等分，为末水和，涂之即生。
<strong>又方</strong>七月乌麻花阴干为末，以生乌麻油渍，二日一涂。
<strong>治眉毛鬓发为火烧疮瘢毛不生方∶</strong>
蒲灰以正月狗脑和敷即生。
<strong>治发落不生令长方∶</strong>
麻子一升熬黑压取油，敷头长发妙。
<strong>又方</strong>多取乌麻花，瓷瓮盛，密盖深埋土中百日，出用涂发，令发易长而黑。
<strong>又方</strong>用雁肪敷之。
<strong>治鬓黄方∶</strong>
新剪爪甲搔令毛孔少血出蜜涂之，即生黑毛。
<strong>治发秃者方∶</strong>
黑桑椹子二升，纳缶中，日中曝三七日化为水，洗疮上三七日即生发，神效。
<strong>松沥煎<br/>治头疮及白秃方。</strong>
松沥（七合）丹砂雄黄水银（研各二两）黄连（三两）矾石（一两）
上六味治，下筛，纳沥中搅研，令调以涂之，先以泔清洗发及疮，令无痂，然后敷药，二日一敷。三敷后当更作脓，脓讫更洗。凡经三度脓出讫，以甘草汤洗去药毒，前后洗十度即瘥。
<strong>治白秃发落生白痂终年不瘥方∶</strong>
雌黄雄黄（各一分）鸡屎白（半分）松脂苁蓉（各二分）蛇床子远志五味子（各三分）菟丝子（五分）白蜜（一分）
上十味治，下筛，以猪膏一升二合，先纳雄黄，次纳雌黄，次纳鸡屎白，次纳松脂及蜜，又次纳诸药煎之膏成，先以桑灰汁洗头，燥敷之。
<strong>王不留行汤<br/>治白秃及头面久疮去虫止痛方。</strong>
王不留行东南桃枝东引茱萸根皮（各五两）蛇床子牡荆子蒺藜子苦竹叶（各三升）大麻仁（一升）
上八味咀，以水二斗半煮取一斗洗疮，日再，并疗痈疽妒乳月蚀疮烂。
<strong>松脂膏<br/>治白秃及痈疽百疮方。</strong>
松脂（六两）矾石杜蘅（一作牡荆）雄黄真珠水银苦参大黄木兰石南秦艽附子（各一两）
上十二味咀，以醋渍一宿，猪膏一斤半煎之，以附子色黄去滓，矾石、雄黄、水银更着火三沸，安湿地待凝敷上，日三。
<strong>治白秃方∶</strong>
羊肉湿脯炙令香及热速搭上，不过三四度，痒勿搔之，牛肉亦得。
<strong>又方</strong>新破猪肚去粪及热速搭上，痒慎勿搔，当缚定手，日中卧半日后去之。
<strong>又方</strong>以皂荚汤净洗干拭后，以陈久油滓涂之，日三。
<strong>又方</strong>煮桃皮汁饮之并洗。
<strong>又方</strong>曲豉二种治下筛，酢和敷上。
<strong>又方</strong>大豆炒令焦为末，和腊猪脂热暖，以匙抄封上遍即裹着，勿见风。
<strong>治赤秃方∶</strong>
桑灰汁洗头令净，桑椹捣敷之，日中暴头睡。
<strong>又方</strong>马蹄灰为末，以腊月猪脂和敷之。
<strong>又方</strong>烧牛角灰和猪脂敷之。
<strong>令发不生方∶</strong>
蜂灰鳖脂相和，新拔去毛，即涂孔上，永不生。
<strong>治鬼舐头方∶</strong>
烧猫儿屎，以腊月猪脂和敷上。
<strong>又方</strong>猫儿毛烧灰，以膏和敷之。
<strong>又方</strong>研未和蒜捣敷，日一度。
