<spanstyle= font-family:FangSong_GB2312; >（论一首方一首）</span>
论曰∶心劳病者补脾气以益之，脾旺则感于心矣。人逆夏气则手太阳不长，而心气内洞，顺之则生，逆之则死。顺之则治，逆之则乱，反顺为逆，是谓关格，病则生矣。
<strong>大黄泄热汤<br/>治心劳热，口为生疮，大便苦难，闭涩不通，心满痛，小肠热方。</strong>
大黄泽泻黄芩芒硝栀子仁（各三两）桂心通草石膏（各二两）甘草（一两）
上十味咀，用水九升，先以水一升别浸大黄一宿，余八升煮诸药取二升五合，去滓，下大黄煮两沸去滓，下芒硝令烊，分三服。
