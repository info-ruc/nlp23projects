<spanstyle= font-family:FangSong_GB2312; >（论一首方二十六首针灸法二十五首）</span>
论曰∶寒气卒客于五脏六腑，则发卒心痛胸痹。感于寒，微者为咳，甚者为痛为泄，厥心痛与背相引，善螈如物从后触其心。身伛偻者肾心痛也。厥心痛腹胀满。心痛甚者，胃心痛也。厥心痛如以针锥剌其心，心痛甚者脾心痛也。厥心痛，色苍苍如死灰状，终日不得太息者，肝心痛也。厥心痛，卧若从心间痛，动作痛益甚，色不变者，肺心痛也。真心痛手足青至节，心痛甚，旦发夕死，夕发旦死。蛔心痛，心腹中痛发作肿聚，往来上下行痛有休止，腹中热，善涎出是蛔咬也，以手按而坚持之，勿令得移，以大针刺之，复久持之虫不动乃出针。心下不可刺，中有成聚不可取于俞，肠中有虫蛔咬皆不可取以小针。
<strong>治寒气卒客于五脏六腑中则发心痛方∶</strong>
大黄芍药柴胡（各四两）升麻黄芩桔梗朱砂（各三两）鬼臼鬼箭羽桂心朴硝（各二两）
上十一味咀，以水九升煮取二升七合，分三服，先分朱砂作三份，每服纳一份，搅匀服之，得快利如痛不止，宜服后方∶赤芍（六两）桔梗杏仁（各五两）上三味咀，以水六升煮取三升，分三服。
<strong>九痛丸<br/></strong>治九种心痛，并疗冷冲上气落马堕车，血疾等方。（一虫心痛，二疰心痛，三风心痛，四悸心痛，五食心痛，六饮心痛，七冷心痛，八热心痛，九来去心痛。此之谓九痛。）
附子干姜（各二两）吴茱萸人参巴豆（各一两）生野狼毒（四两）
上六味为末，蜜和丸，如梧子大，空腹服三丸。猝中恶腹胀痛口不能言者服五丸，日一服。连年积冷流注心胸者，亦服之，好好将息神验。（《金匮》方用附子三两，干姜、野狼牙各一两。）
<strong>治九种心痛方∶</strong>
取当太岁上新生槐枝一握，去两头，咀，以水三升煮取一升，顿服。
<strong>桂心三物汤<br/>治心中痞诸逆悬痛方。</strong>
桂心生姜（各二两）胶饴（半斤）
上三味，取二味咀，以水六升煮取三升，去滓，纳饴，分三服。（仲景用枳实五枚，不用胶饴，肘后用枳实五枚，白术二两，为五味。）
<strong>乌头丸<br/>治心痛彻背，背痛彻心方。</strong>
乌头（六铢）附子蜀椒（各半两）干姜赤石脂（各一两）
上五味为末，蜜丸，如梧子大，先食服三丸，日三，不知少增之。（范汪不用附子，服如治心痛方∶
桃白皮煮汁，空腹以意服之。（崔氏用疗疰心痛。）
<strong>治暴心痛或如中恶口中涎出不可禁止回回欲吐方∶</strong>
苦参（十斤）
上一味咀，以水一石煮取二斗，去滓，下苦酒二斗，更煎取五升，加大豆黄末熬和煮汁中煎，令可丸，并手丸之，如梧子大。每服以酒一升进三四十丸，日一，当倒腹吐，不吐下利，更酒浸苦参二斤，进丸弥佳，非止腹痛心暴痛骨等痛。凡是腹中之疾悉主之，又宿冷血
<strong>治猝中恶心痛方∶</strong>
苦参（三两）
上一味咀，以好醋一升半煮取八合，强者顿服，老小分二服。
<strong>又方</strong>桂心（一两）
上一味咀，以水四升煮取一升半，分三服。
<strong>治虫心痛方∶</strong>
鹤虱为末，蜜丸，如梧子大，服四十丸，蜜汤下，日一服，可加至五十丸，慎酒肉。
<strong>又方</strong>鹤虱一两为末，温醋一盏和，空腹服之，虫当吐出。
<strong>又方</strong>服漆一合，（方见后养生服饵篇中），凡虫心痛皆用漆主之。
<strong>五辛汤<br/>治心腹冷痛方。</strong>
细辛蜀椒桂心干姜吴茱萸芍药防风苦参甘草当归干地黄（各一两）
上十四味咀，以水九升煮取三升，分四服。
<strong>犀角丸<br/></strong>治心腹久痛积年不定，不过一时间还发，甚则数日不能食，又便出干血，穷天下方不能瘥，甄立言处此方，数日即愈。
犀角麝香雄黄桔梗莽草鬼臼桂心芫花（各半两）甘遂（一两半）附子光明砂（各六铢）贝齿（五枚）巴豆（二十枚）赤足蜈蚣（二枚）
上十四味为末，蜜丸，如梧子，饮服一丸，日二，渐加至三丸，以微利为度。（《古今录验》无雄黄。）
<strong>高良姜汤<br/>治卒心腹绞痛如刺，两胁支满，烦闷不可忍方。</strong>
高良姜（五两）浓朴（二两）当归桂心（各三两）
上四味咀，以水八升煮取一升八合，分二服，日三。若一服痛止便停，不须更服，强者作二服，弱者分三服。
<strong>当归汤<br/>治心腹绞痛诸虚冷气满痛方。</strong>
当归芍药浓朴半夏（各二两）桂心甘草黄人参（各三两）干姜（四两）蜀椒（一两）
上十味咀，以水一斗煮取三升二合，分四服，羸弱人分六服。（《短剧》云人冷加附子一枚良。）
<strong>又方治虚冷腹痛，不下饮食，食复不消胪胀者方。</strong>
当归茯苓（各五分）黄紫菀（各四分）高良姜干姜（各六分）鹿茸桂心肉苁蓉昆布橘皮（各三分）甘草（二两）乌头（二两）大枣（四十枚）桃仁（一百枚）地骨皮法曲大麦（各一升）
上十八味咀，以水一斗五升煮取四升二合，分为五服，下利加赤石脂、龙骨各三分，渴加麦门冬一升。
<strong>又方治寒冷腹中痛方。（《</strong>短剧》云吴茱萸汤）
当归（二两）桂心甘草人参（各一两）生姜（五两）半夏小麦（各一升）吴茱萸（二升）
上八味咀，以水一斗五升煮取三升，分三服，日三，亦治产后虚冷。
<strong>又方</strong>治冷气胁下往来冲胸膈痛引胁背闷者方。
当归桂心人参甘草吴茱萸芍药大黄（各二两）茯苓枳实（各一两）干姜（三两）
上十味咀，以水八升煮取二升半，分三服，日三，并治尸疰亦佳。（《外台》仲景方无茯苓、枳实。）
<strong>又方治久寒疾痼，胸腹中痛时下痢方。</strong>
当归（三两）附子（一两）干姜甘草柑皮（各二两）
上五味咀，以水八升煮取二升，分三服，日三。
<strong>又方治久寒宿疾，胸腹中痛，短气时滞下痢方。</strong>
当归桂心（各三两）干姜（四两）附子（一两）
上四味咀，以水八升煮取二升，分三服，日三。（范汪无附子，有甘草二两，云虚冷激痛甚者加黄、芍药各二两。）
<strong>温中当归汤<br/></strong>治心腹中痛发作肿聚，往来上下，痛有休止，多热，喜涎出，是蛔虫咬也，二三剂后若不效有异，宜改方增损之。
当归人参干姜茯苓浓朴木香桂心桔梗芍药甘草（各二两）
上十味咀，以水八升煮取三升，分温五服，日三。不耐木香者，以犀角一两代之。
<strong>羊肉当归汤<br/>治腹冷绞痛方。</strong>
羊肉（半斤）当归（四两）干姜橘皮黄芍药川芎桂心独活防风（各一分）吴茱萸人参甘草干地黄茯苓（各一分）生姜（六分）大枣（三十枚）
上十七味咀，以水一斗半先煮羊肉，取一斗出肉，纳诸药煮取三升，分三服，日三，覆取温暖。
<strong>温脾汤<br/>治腹痛脐下绞结绕脐不止方。</strong>
甘草附子人参芒硝（各一两）当归干姜（各三两）大黄（五两）
上七味咀，以水七升煮取三升，分服，日三。
<strong>生姜汤<br/>治胸腹中猝痛方。</strong>
生姜（一斤取汁）食蜜（半斤）醍醐（四两）
上三味微火上耗，令相得适寒，温服三合，日三。
<strong>熨蒸法<br/></strong>凡心腹冷痛者，熬盐一斗熨或熬蚕砂烧砖石蒸熨，取其里温暖止蒸，土亦大
<strong>针灸法<br/></strong>凡邪在心，则病心痛，善悲时眩仆，视有余不足，而调其俞。肾心痛先取京骨、昆仑发针，不已取然谷。胃心痛取大都、太白。脾心痛取然谷、太溪。肝心痛取行间、太冲。肺心痛取鱼际、太渊。心痛引腰脊，欲呕刺足少阴。心痛引背不得息刺足少阴，不已取手少阴。
心痛腹胀，涩涩然大便不利取足太阴。心痛小腹满，上下无常处，溲便难，刺足厥阴。心痛气短不足以息刺手太阴。心痛不可按烦心巨阙主之。心痛有三虫多涎不得反侧上脘主之。心痛身寒，难以俯仰，心疝冲冒死不知人，中脘主之。心痛如针锥刺然谷及太溪主之。心腹中猝痛。石门主之。心疝暴痛取足太阴。心懊微痛烦逆，灸心俞百壮。心痛如锥刀刺气结，灸膈俞七壮。心痛冷气上灸龙颔百壮，在鸠尾头上行一寸半，不可刺之。心痛恶气上胁急痛，灸通谷五十壮，在乳下二寸。心痛暴绞急绝欲死，灸神府百壮，在鸠尾正心有忌。心痛坚烦气结，灸太仓百壮。心痛暴恶风灸巨阙百壮。心痛灸臂腕横纹三七壮，又灸两虎口白肉际七壮。
