<spanstyle= font-family:FangSong_GB2312; >（脉四条方十一首灸法一首）</span>
<strong>心实热<br/></strong>左手寸口人迎以前脉阴实者，手少阴经也，病苦闭大便不利，腹满，四肢重，身热，名曰心实热也。
<strong>石膏汤<br/></strong>治心热实或欲吐，吐而不出，烦闷，喘急，头痛方。
石膏（一斤）淡竹叶香豉（各一升）小麦（三升）地骨皮（五两）茯苓（三两）栀子仁（三十枚）
上七味咀，先以水一斗五升煮小麦、竹叶、取八升澄清，下诸药，煮取三升去滓，分三服。（《外台》名泻心汤）
<strong>泻心汤<br/></strong>治老小下痢水谷不消，肠中雷鸣，心下痞满，干呕不安方。
人参黄芩甘草（各一两）干姜（一两半）黄连（二两）半夏（三两）大枣（十二枚）
上七味咀，以水八升，煮取二升半，分三服。并治霍乱。若寒加附子一枚，渴加栝蒌根二两，呕加橘皮一两，痛加当归一两。客热以生姜代干姜。
<strong>大黄黄连泻心汤<br/></strong>治心气不足，吐血衄血方。
大黄（二两）黄连黄芩（各一两）
上三味咀，以水三升煮取一升，顿服。亦治霍乱。
<strong>心小肠俱实<br/></strong>左手寸口人迎以前脉阴阳俱实者，手少阴与巨阳经俱实也，病苦头痛身热，大便难，心腹烦满不得卧，以胃气不转水谷实也，名曰心小肠俱实。
<strong>竹沥汤<br/>治心实热，惊梦喜笑恐畏悸惧不安方。</strong>
淡竹沥（一升）生地黄汁（一升）石膏（八两）芍药白术栀子仁人参（各三两）赤石脂紫菀知母茯神（各二两）
上十一味咀，以水九升煮十味至二升七合，去滓，下竹沥更煎，取三升。若须利入芒硝二两，去芍药，分三服。
<strong>茯神煮散<br/>治心实热，口干烦渴，眠卧不安方。</strong>
茯神麦门冬（各三十六铢）通草升麻（各三十铢）紫菀桂心（各十八铢）知母（一两）赤石脂（四十二铢）大枣（二十枚）淡竹茹（鸡子大一枚）
上十味治，下筛为粗散，以绵裹方寸匕，井花水二升半，煮取九合，时动裹子，为一服。日再。
<strong>安心煮散<br/>治心热满烦闷惊恐方。</strong>
白芍药远志宿姜（各二两）茯苓知母赤石脂麦门冬紫菀石膏（各四十二铢人参（二十四铢）桂心麻黄黄芩（各三十铢）葳蕤（三十六铢）甘草（十铢）
上十五味治，下筛为粗散，先以水五升，淡竹叶一升，煮取三升，去滓，煮散一方寸匕，牢以绢裹煮时动之，煎取八合，为一服。日再。
<strong>治不能食，胸中满膈上逆气闷热方∶</strong>
灸心俞二七壮，小儿减半。
心虚寒左手寸口人迎以前脉阴虚者，手少阴经也。病苦悸恐不乐，心腹痛难以言，心如寒恍惚，名曰心虚寒也。
<strong>茯苓补心汤<br/></strong>治心气不足，善悲愁恚怒，衄血，面黄烦闷，五心热，或独语不觉，咽喉痛，舌本强，冷涎出（一作汗出，）
茯苓（四两）桂心甘草（各二两）紫石英人参（各一两）麦门冬（三两）大枣（二十枚）赤小豆（一十四枚）
上八味咀，以水七升煮取二升半，分三服。
<strong>半夏补心汤<br/>治心虚寒，心中胀满悲忧，或梦山丘平泽者方。</strong>
半夏（六两）宿姜（五两）茯苓桂心枳实橘皮（各三两）白术（四两）防风远志（各二两）
上九味咀，以水一斗煮取三升，分三服。
<strong>牛髓丸<br/>通治百病虚瘠羸乏等方。</strong>
牛髓、羊髓、白蜜、酥、枣膏（各一升）茯苓、麦门冬、芎䓖、桂心、当归、甘草、羌活（各二十铢）干姜、干地黄（各二十六铢）人参、五味子、防风（各一两）细辛（十八铢）白术（四十二铢）
上十九味，切捣十四味筛，别研枣膏和散，次纳诸髓蜜和搅令相得，纳铜钵中于釜汤中煎取堪作丸，如梧桐子大，酒服三十丸，稍加至四十丸。日再。
<strong>心小肠俱虚<br/></strong>左手寸口人迎以前脉阴阳俱虚者，手少阴与巨阳经俱虚也。病苦洞泄，若寒少气，四肢厥，肠，名曰心小肠俱虚。
<strong>大补心汤<br/>治虚损不足，心气弱悸或时妄语，四肢损变气力，颜色不荣方。</strong>
黄芩附子（各一两）甘草茯苓麦门冬干地黄桂心阿胶（各三两）半夏远志石膏（各四两）生姜（六两）饴糖（一斤）大枣（二十枚）
上十四味，取十三味咀，以水一斗五升煮取五升，汤成下糖，分四服。
<strong>补心丸<br/>治脏虚善恐怖如魇状及妇人产后余疾，月经不调方。</strong>
当归防风芎附子芍药甘草蜀椒干姜细辛桂心半夏浓朴大黄猪苓（各一两）茯苓（一作茯神）远志（各二两）
上十六味为末，蜜丸如梧子大，酒服五丸，日三，不知加至十丸，冷加热药。
