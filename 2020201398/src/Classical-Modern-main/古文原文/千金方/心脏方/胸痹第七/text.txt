<spanstyle= font-family:FangSong_GB2312; >（论二首方十二首灸法五首）</span>
论曰∶胸痹之病，令人心中坚满痞急痛，肌中苦痹绞急如刺，不得俯仰，其胸前皮皆痛，手不得犯，胸中而满，短气咳唾引痛，咽塞不利，习习如痒，喉中干燥，时欲呕吐，烦闷，自汗出，或彻引背痛，不治之，数日杀人。
论曰∶夫脉当取太过与不及，阳微阴弦即胸痹而痛，所以然者，责其极虚故也。今阳虚知在上焦，所以胸痹心痛者，以其人脉阴弦故也。
平人无寒热，短气不足以息者实也。
<strong>栝蒌汤<br/>治胸痹病喘息咳唾，胸背痛短气，寸脉沉而迟关上小紧数方。</strong>
栝蒌实（一枚）半夏（半斤）薤白（半斤）枳实（二两）生姜（四两）
上五味咀，以白浆一斗煮取四升，服一升，日三。（仲景、《肘后》不用生姜，枳实，半夏）
<strong>枳实薤白桂枝汤<br/>治胸痹心中痞气，气结在胸，胸满胁下逆抢心方。</strong>
枳实（四枚）薤白（一斤）桂枝（一两）浓朴（三两）栝蒌实（一枚）
上五味咀，以水七升煮取二升，半分再服，仲景方用浓朴四两，薤白半斤，水五升煮取二升，分三服。
<strong>茯苓汤<br/>治胸中气塞短气方。</strong>
茯苓（三两）甘草（一两）杏仁（五十枚）
上三味咀，以水一斗三升煮取六升，去滓，为六服，日三，未瘥更合服。
治胸痹候胸中如满噎塞习习如痒，喉中涩燥唾沫，宜此方∶
橘皮（一斤）枳实（五枚）生姜（半斤）
上三味咀，以水五升煮取二升，去滓，分再服。（《金匮》名橘皮枳实生姜汤。）
<strong>治中汤<br/>治胸痹方（方见二十卷膀胱腑霍乱门）。</strong>
<strong>通气汤<br/>治胸满短气噎塞方。</strong>
半夏（八两）生姜（六两）橘皮（三两）吴茱萸（四十枚）
上四味咀，以水八升煮取三升，分三服。（一方，无橘皮，用桂枝三两。
<strong>细辛散<br/>治胸痹达背痛短气方</strong>。
细辛甘草（各二两）枳实生姜栝蒌实干地黄白术（各三两）桂心茯苓（各三两）
上九味治，下筛，酒服方寸匕，日三。
<strong>蜀椒散<br/>治胸痹达背方。</strong>
蜀椒食茱萸（各一两）桂心桔梗（各三两）乌头（半两）豉（六两）
上六味治，下筛，食后酒服方寸匕，日三。
<strong>前胡汤<br/>治胸中逆气，心痛彻背，少气不食方。</strong>
前胡甘草半夏芍药（各二两）黄芩当归人参桂心（各一两）生姜（三两）大枣（三十枚）竹叶（一升）
上十一味咀，以水九升煮取三升，分四服。
又方前胡甘草半夏芍药人参茯苓生姜麦门冬饧（各三两）黄芩当归桂心（各一两）大枣（三十枚）
上十三味咀，以水一斗四升煮取三升，去滓，分二服。
<strong>熨背散<br/>治胸背疼痛而闷方。</strong>
乌头细辛附子羌活蜀椒桂心（各五两）川芎（一两六铢）
上七味治，下筛，帛裹微火炙令暖，熨背上，取瘥乃止，慎生冷，如常法。
<strong>下气汤<br/>治胸腹背闭满上气喘息方。</strong>
杏仁（四七枚）大腹槟榔（二七枚）
上二味咀，以童子小便三升煎取一升半，分再服，曾患气发辄合服之。
<strong>槟榔汤<br/>主破胸背恶气声音塞闭方。</strong>
槟榔（极大者四枚，小者八枚）
上一味二品咀，以小儿尿三升煮减一升，去滓，分三服，频与五剂永定。
<strong>灸法<br/></strong>胸痹引背时寒，间使主之。胸痹心痛，天井主之。胸痹心痛不得息，痛无常处，临泣主之。胸痹心痛，灸膻中百壮，穴在鸠尾上一寸，忌针。胸痹满心痛，灸期门，随年壮，穴在第二肋端乳直下一寸半。
