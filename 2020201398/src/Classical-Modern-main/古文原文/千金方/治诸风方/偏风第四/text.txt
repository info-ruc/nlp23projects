<spanstyle= font-family:FangSong_GB2312; >（方十二首针灸法五首）</span>
<strong>防风汤<br/>治偏风甄权处疗安平公方。</strong>
防风川芎白芷牛膝狗脊萆白术（各一两）羌活葛根附子（《外台》作人参）杏仁（各二两）薏苡仁石膏桂心（各三两）麻黄（四两）生姜（五两）
上十六味咀，以水一斗二升，煮取三升，分三服。一剂觉好，更进一剂，即一度针，九剂九针即瘥。灸亦得。
针风池一穴、肩一穴、曲池一穴、支沟一穴、五枢一穴、阳陵泉一穴、巨虚下廉一穴。凡针七穴即瘥。
仁寿宫备身患脚奉敕，针环跳一穴、阳陵泉一穴、巨虚下廉一穴、阳辅一穴。凡针四穴即能起行。
大理赵卿患风腰脚不随不能跪起行，针上一穴、环跳一穴、阳陵泉一穴、巨虚下廉一穴。凡针四穴即能跪起。
库狄钦患偏风不得挽弓，针肩一穴即得挽弓。甄权所行。
<strong>治猥退风半身不遂失音不语者方∶</strong>
杏仁去双仁及皮尖三斗洗，入臼捣二斗令碎，研如寒食粥法，取汁八升，煎取四升，口尝看香滑即熟，如未及此，则为不熟，唯熟为妙，停极冷。然后纳好曲一斗六升，煎取八升，第一遍也。次一炊，复取杏仁三升研取一斗二升汁，煎取六升，第二也。次一炊，准第二取杏仁汁多少为第三也。若疑米不足，别更取二升杏仁研，取八升汁煎取四升。
更斟酌炊米之。若犹不足，更研杏仁二升，取八升汁，煎取四升更之，以熟为限。一石米杏仁三斗。所以节次研杏仁者，恐并煎汁酢故也。若冬日任意并煎，准计三斗杏仁取汁一石六斗，煎取八斗四升渍曲。以分之酒熟封四七日，开澄取清，然后压糟，糟可干末，和酒服之，大验秘方。
<strong>又方</strong>蓖麻子脂一升、酒一斗铜钵盛，着酒中一日，煮之令熟，服之。
<strong>又方</strong>灸百会次灸本神次灸承浆次灸风府次灸肩次灸心俞次灸手五里次灸手髓孔次灸手少阳次灸足五里次灸足髓孔次灸足阳明各五百壮。
<strong>治大风半身不遂方∶</strong>
蚕砂二石熟蒸，分作直袋三枚，各受七斗，热盛一袋着患处，如冷即取余袋一根据前法，数数易换，百不禁瘥止，须羊肚酿粳米、葱白、姜、椒、豉等烂煮热吃，日食一枚十日止。
<strong>又方</strong>蒸鼠壤土袋盛熨之瘥。
<strong>葛根汤<br/></strong><strong>治四肢缓弱、身体疼痛不遂、妇人产后中柔风及气满方。</strong>
葛根芍药桂心干地黄羌活（各三两）麻黄甘草（各二两）生姜（六两）
上八味咀，以清酒三升，水五升，煮取三升，温服五合，日三。
<strong>麻子汤<br/></strong>治大风周身四肢挛急，风行在皮肤，身劳强服之不虚人，又治精神蒙昧者方秋麻子（三升，净择，水渍一宿）防风桂心生姜石膏（碎绵裹）橘皮（各二两）麻黄（三两）竹叶葱白（各一握）香豉（一合）
上十味咀，先以水二斗半煮麻子，令极熟，漉去滓，取九升。别煮麻黄两沸掠去沫，纳诸药汁中煮取三升去滓，分三服，空腹服。当微汗，汗出以粉涂身，极重者不过两三剂，轻者一两剂瘥。有人患大风贼风刺风，加独活三两，比之小续命汤，准当六七剂。
<strong>仲景三黄汤<br/>治中风手足拘挛、百节疼痛、烦热心乱、恶寒、经日不欲饮食方。</strong>
麻黄（三十铢）黄芩（十八铢）黄细辛（各十二铢）独活（一两）
上五味咀，以水五斗，煮取二升，分二服，一服小汗，两服大汗。心中热加大黄半两，胀满加枳实六铢，气逆加人参，心悸加牡蛎，渴加栝蒌各十八铢，先有寒加附子一枚。
<strong>白蔹薏苡汤<br/>治风湿挛不可屈伸方。</strong>
白蔹薏苡仁芍药桂心酸枣仁牛膝干姜甘草（各一升）附子（三枚）
上九味咀，以淳酒二斗渍一宿，微火煎三沸，每服一升，日三，扶杖起行。不耐酒五合。（《翼方》有车前子。）
<strong>独活寄生汤<br/></strong><strong>夫腰背痛者，皆由肾气虚弱、卧冷湿地当风得之，不时速治，喜流入脚膝为偏枯冷痹缓弱疼重、或腰痛挛脚重痹，宜急服此方。</strong>
独活（三两）寄生（《古今录验》用续断）杜仲牛膝细辛秦艽茯苓桂心防风川芎干地黄人参甘草当归芍药（各二两）
上十五味咀，以水一斗，煮取三升，分三服，温身勿冷。风虚下利者，除干地黄。服汤取蒴叶火燎浓安席上及热眠上。冷复燎之。冬月取根、春取茎熬卧之佳。其余敷熨不及蒴蒸为愈也。诸处风湿亦用此法，新产竟便患腹痛不得转动，及腰脚挛痛不得屈伸痹弱者，宜服此汤除风消血。（《肘后》有附子一枚，无寄生、人参、甘草、当归。）
<strong>菊花酒<br/>治男女风虚寒冷腰背痛，食少羸瘦无颜色、嘘吸少气，去风冷补不足方。</strong>
菊花杜仲（各一斤）防风附子黄干姜桂心当归石斛（各四两）紫石英上十五味咀，以酒七斗渍五日，一服二合，稍加至五合。日三（《千金翼》不用干姜。）
<strong>杜仲酒<br/>治腰脚疼痛不遂风虚方。</strong>
杜仲（八两）石南（二两）羌活（四两）大附子（五枚）
上四味咀，以酒一斗渍三宿，每服二合，日再。偏宜冷病妇人服之。
