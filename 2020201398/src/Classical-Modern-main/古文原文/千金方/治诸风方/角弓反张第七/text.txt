<spanstyle= font-family:FangSong_GB2312; >（方六首）</span>
治卒半身不遂，手足拘急不得屈伸，身体冷，或智或痴，或身强直不语，或生或死，狂言不可名状，角弓反张，或欲得食，或不用食，或大小便不利皆疗之方∶（《古今录验》名八风续命汤）
人参桂心当归独活黄芩干姜甘草（各十八铢）石膏（一两半）杏仁（四十枚）
上九味咀，以井华水九升煮取三升，分三服，日三，覆取汗，不汗更合加麻黄五两合服。
<strong>仓公当归汤<br/>治贼风口噤角弓反张痉者方。</strong>
当归防风（各十八铢）独活（一两半）附子（一枚）细辛（半两）麻黄（三十铢）
上六味咀，以酒五升，水三升煮取三升，服一升。口不开者，格口纳汤，一服当苏，二服小汗，三服大汗。
<strong>又方</strong>酒一斗，胶二斤，煮令烊，得六升，每服一升，稍服得愈。
<strong>又方</strong>单服荆沥良。
<strong>秦艽散<br/>治半身不遂、言语错乱，乍喜乍悲、角弓反张、皮肤风痒方。</strong>
秦艽独活（胡洽用乌头）黄人参甘菊（各二两，胡洽用蜀椒）茵芋（十八铢，胡洽用草）防风石斛（胡洽用萆）山茱萸桂心（各二两半）附子川芎（胡洽用桔梗）细辛当归五味子甘草白术干姜白藓皮（胡洽用白蔹，各三十铢）麻黄天雄远志（各一两，胡洽用防己）
上二十二味治下筛，酒服方寸匕，日再，渐渐加至二匕。又云治风无新久并补。
<strong>吴秦艽散<br/></strong><strong>治风注入肢体百脉，身肿，角弓反张，手足酸疼，皮肤习习，身体尽痛，眉毛堕落，耳聋惊悸，心满短气，魂志不定，阴下湿痒，大便有血，小便赤黄，五劳七伤，万病皆治方。</strong>
秦艽蜀椒人参茯苓牡蛎细辛栝蒌根麻黄（各十八铢）干姜附子白术桔梗桂心独活当归（各一两）黄芩柴胡牛膝天雄石南杜仲莽草乌头（各半两）甘草川芎防风（各一两半）
上二十六味治下筛，盛以苇袋，食前温酒一升服方寸七，日三服，急行七百步许，更饮酒一升，忌如常法。
