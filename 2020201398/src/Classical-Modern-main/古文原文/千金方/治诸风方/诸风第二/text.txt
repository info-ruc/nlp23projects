<spanstyle= font-family:FangSong_GB2312; >（方二十九首，灸法三十六首）</span>
<strong>小续命汤<br/></strong>治猝中风欲死，身体缓急口目不正，舌强不能语，奄奄忽忽，神情闷乱。
诸风服之皆验，不虚方令人。
麻黄防己（崔氏《外台》不用）人参黄芩桂心白芍药甘草川芎杏仁（各一两）防风（一两半）附子（一枚）生姜（五两）
上十二味咀，以水一斗二升，先煮麻黄三沸去沫，纳诸药，煮取三升，分三服甚良。不瘥更合三四剂必佳。取汗随人风轻重虚实也。有人脚弱，服此方至六七剂得瘥。有风疹家，天阴节变，辄合服之，可以防喑。〔一本云，恍惚者，加茯神、远志。如骨节烦疼，本有急》无川芎、杏仁，只十味。延年无防风。）
<strong>小续命汤<br/></strong>治中风冒昧不知痛处，拘急不得转侧，四肢缓急，遗矢便利。此与大续命汤同，偏宜产后失血并老小人。
麻黄桂心甘草（各二两）生姜（五两）人参川芎白术（前方用杏仁）附子防己芍药黄芩（各一两）防风（一两半）
上十二味咀，以水一斗二升，煮取三升，分三服。（《古今录验》无桂心，名续命汤，胡洽《千金翼》同。）
又方治风历年岁或歌、或哭、或大笑，言语无所不及方。
麻黄（三两）人参桂心白术（各二两）芍药甘草防己黄芩川芎当归（各一两）
上十味咀，以水一斗二升，煮取三升，分三服，日三，覆取汗。
<strong>大续命汤<br/></strong><strong>治肝疠风猝然喑哑。根据古法用大小续命二汤通治五脏偏枯贼风方。</strong>
麻黄（八两）石膏（四两）桂心干姜川芎（各二两）当归黄芩（各一两）杏仁（七十枚）荆沥（一升）
上九味咀，以水一斗，先煮麻黄两沸，掠去沫，下诸药煮取四升，去滓。又下荆沥煮数沸，分四服，能言。未瘥后服小续命汤。旧无荆沥，今增之，效如神。（《千金翼》有甘草。）
<strong>又方治大风经脏，奄忽不能言，四肢垂曳，皮肉痛痒不自知方。</strong>
独活麻黄（各三两）川芎防风当归葛根生姜桂心茯苓附子细辛甘草（各一两）
上十二味咀。以水一斗二升，煮取四升，分五服，老小半之。若初得病便自大汗者减麻黄，不汗者根据方。上气者，加吴茱萸二两、浓朴一两。干呕者，倍加附子一两。者，加橘皮二两。若胸中吸吸少气者，加大枣十二枚。心下惊悸者，加茯苓一两。若热者，可除生姜加葛根。初得风未须加减，但且作三剂，停四五日，以后更候。视病虚实平论之行汤。行针根据穴灸之。
<strong>又方治与前大续命汤同，宜产妇及老小等方。</strong>
麻黄川芎（各三两）干姜石膏人参当归桂心甘草（各一两）杏仁（四十枚）
上九味咀，以水一斗，煮取三升，分三服。（《外台》名续命汤，范汪同云，是张仲景方本欠两味。）
<strong>西州续命汤<br/>治中风痱（一作入脏），身体不知自收，口不能言，冒昧不识人，拘急背痛不得转侧方。</strong>
麻黄（六两）石膏（四两）桂心（二两）甘草川芎干姜黄芩当归（各一两）杏仁（三十枚）
上九味咀，以水一斗二升煮麻黄，再沸掠去上沫，后下诸药，煮取四升。初服一升犹能自觉者，勿熟眠；可卧浓覆，小汗出已渐减衣，勿复大覆，可熟眠矣。前服不汗者，后复一升。汗后稍稍，五合一服，安稳乃服，勿顿服也。汗出则愈，勿复服。饮食如常无禁忌，勿见风。并治上气咳逆。若面目大肿，但得卧，服之大善。凡服此汤不下者，人口嘘其背，汤则下过矣，病患先患冷汗者，不可服此汤。若虚羸人，但当稍与五合为佳。有辄行此汤与产妇及羸人，喜有死者，皆为顿服三升，伤多且汤浊不清故也。但得清澄而稍稍服，微取汗者，皆无害也。（胡洽方《古今录验》名大续命汤）
<strong>大续命散<br/></strong>治八风十二痹，偏枯不仁。手足拘急疼痛，不得伸屈；头眩不能自举，起止颠倒；或卧苦惊如堕地状，盗汗、临事不起，妇人带下无子。风入五脏，甚者恐怖，见鬼来收摄；或与鬼神交通，悲愁哭泣，忽忽欲走方。
麻黄乌头防风桂心甘草蜀椒杏仁石膏人参芍药当归茹（《翼方》作川芎）黄芩茯苓干姜（各一两）
上十五味治下筛，以酒服方寸匕，日再后加，以知为度。
<strong>续命煮散<br/>治风无轻重，皆主之方。</strong>
麻黄川芎独活防己甘草杏仁（各三两）桂心附子茯苓升麻细辛人参防风（各二两）石膏（五两）白术（四两）
上十五味粗筛下，以五方寸匕纳小绢袋子中，以水四升和生姜三两，煮取二升半，分三服，日日勿绝，慎风冷。大良吾尝中风，言语蹇涩，四肢曳，处此方日服四服，十日十夜，服之不绝得愈。
<strong>排风汤<br/></strong>治男子妇人风虚湿冷，邪气入脏，狂言妄语，精神错乱。其肝风发则面青，心闷乱，吐逆呕沫，胁满头眩重，耳不闻人声，偏枯筋急，曲而卧。其心风发则面赤，翕然而热，悲伤嗔怒，张目呼唤。其脾风发则面黄，身体不仁，不能行步，饮食失味，梦寐倒错，与亡人相随。其肺风发则面白，咳逆唾脓血，上气奄然而极。其肾风发则面黑，手足不遂，腰痛难以俯仰，痹冷骨疼，诸有此候，令人心惊，志意不定，恍惚多忘。服此安心定志，聪耳明目。通脏腑、诸风疾悉主之。
白藓皮白术芍药桂心川芎当归杏仁防风甘草（各二两）独活麻黄茯苓（各三两）生姜（四两）
上十三味咀，以水一斗，煮取三升，每服一升，覆取微汗，可服三剂。
<strong>大八风汤<br/></strong>治毒风顽痹曳，手脚不遂，身体偏枯，或毒弱不任。或风入五脏，恍恍惚惚，多语善忘，有时恐怖。或肢节疼痛，头眩烦闷。或腰脊强直不得俯仰，腹满不食，咳嗽。或始遇病时猝倒闷绝，即不能语便失音，半身不随不仁沉重，皆由体虚恃少不避风冷所致方。
当归（一两半）五味子升麻（各一两半）乌头黄芩芍药远志独活防风川芎麻黄秦艽石斛人参茯苓（各一两）杏仁（四十枚）黄紫菀（各一两）石膏（一两）甘草桂心干姜（各二两）大豆（一升，《翼方》云二合）
上二十三味咀，以水一斗三升、酒二升合煮取四升，强人分四服，羸人分六服。
<strong>八风散<br/></strong>治八风十二痹。猥退半身不遂，历节疼痛，肌肉枯燥，皮肤动，或筋缓急痛不在一处。猝起目眩，失心恍惚，妄言倒错，身上瘰，面上起或黄汗出，更相染渍，或燥或湿，颜色乍赤乍白，或青或黑，角弓反张，乍寒乍热方。
麻黄白术（各一斤）羌活（三斤）黄芩（一斤五两）大黄（半斤）栝蒌根甘草栾荆天雄白芷防风芍药天冬石膏（各十两）山萸食茱萸踯躅（各五升）茵芋（十四两）附子（三十枚）细辛干姜桂心（各五两）雄黄朱砂丹参（各六两）
上二十五味治下筛，酒服方寸匕，初每日一服，三十日后，日再，五十日知，百日瘥，一年平复，长服不已佳。先食服。
<strong>小八风散<br/></strong>治迷惑如醉，狂言妄语，惊悸恐怖，恍惚见鬼，喜怒悲忧，烦满颠倒，邑邑短气不得语，语则失忘。或心痛彻背，不嗜饮食，恶风不得去帷帐，时复疼热，恶闻人声，不知痛痒，身悉振摇，汗出，猥退，头重浮肿，抓之不知痛，颈项强直，口面戾，四肢不随不仁偏枯，挛掣不得屈伸，悉主之方。
天雄当归人参（各五分）附子天冬防风蜀椒独活（各四分）乌头秦艽细辛白术干姜（各三分）麻黄五味子桔梗山萸柴胡莽草白芷（各二分）
上二十味治下筛，合相得。酒服半方寸匕，渐至全匕，日三服，以身中觉如针刺状，药行也。
<strong>乌头汤<br/></strong>治八风五尸恶气游走胸心、流出四肢，来往不住，短气欲死方。
乌头芍药干姜桂心细辛干地黄当归吴茱萸甘草（各二两）
上九味咀，以水七升，煮取二升半，分三服。
<strong>苍耳散<br/></strong>治诸风方。当以五月五日午时干地刈取苍耳叶，洗曝燥捣下筛，酒若浆服一方寸匕，日三。作散，若吐逆可蜜为丸，服十丸，准前计一方寸匕数也。风轻易治者，日再服。若身体有风处皆作粟肌出，或如麻豆粒，此皆为风毒出也。可以铍针刺溃去之，皆黄汁，出尽乃止。五月五日多取阴干之，着大瓮中，稍取用之。此草辟恶。若欲看病省疾者，便服之，令人无所畏。若时气不和，举家服之。若病胃胀满、心闷发热即服之，并杀三虫。肠痔，能进食，一周年服之佳，七月七、九月九皆可采用。
<strong>治心风虚热，发即恍惚烦闷、半身不仁挛急方∶</strong>
荆沥竹沥（各五升）枸杞根白皮麦冬（各一升）香豉（三合）人参茯苓栀子仁黄芩川芎桂心细辛杏仁防风白藓皮（各二两）生姜石膏甘草（各三两）
上十八味咀，以水二斗，和竹沥、荆沥煮取三升，分四服，相去如人行六七里。凡五剂间三日服一剂。（一用防己三两）
<strong>治虚热恍惚惊邪恐惧方∶</strong>
荆沥（三升）竹沥（三升）香豉（三合）牛黄（十八铢）麦冬人参（各三两）升麻铁精（各一两）天冬龙齿茯苓栀子（各二两）
上十二味咀，以水二斗，煮取三升去滓，下牛黄、铁精，更煎五六沸，取一升七合分五服，相去十里久。
<strong>地黄煎<br/>治热风心烦闷及脾胃间热不下食冷补方。</strong>
生地黄汁（二升）枸杞根汁（三升）生姜汁酥（各三升）荆沥竹沥（各五升）天冬人参（各八两）茯苓（六两）大黄栀子仁（各四两）
上十一味捣筛五物为散，先煎地黄等汁成煎，次纳散药搅和。每服一匕，日再渐加至三匕，觉利减之。
又方黄芩干蓝芍药鼠尾草（各三两）栀子仁生葛（各六两）羚羊角（五两）豉（一升，绵裹）
上八味咀，以水七升，煮取二升五合，分三服。
<strong>治积热风方∶</strong>
地骨皮葳蕤丹参黄麦冬泽泻（各三两）清蜜姜汁（各一合）生地汁（一升）
上九味咀，以水六升煮取二升，去滓，纳生地汁更缓火煮减一升，纳蜜及姜汁又煮一沸，药成，温服三合，日再。
<strong>大防风汤<br/></strong><strong>治中风发热、无汗、肢节烦、腹急痛、大小便不利方。</strong>
防风当归麻黄白术甘草（各十八铢）黄芩（三十铢）干地黄山茱萸茯苓附子（各一两）
上十味咀，以水九升，煮取二升半，一服七合。大小便不利纳大黄、人参各十八铢、大枣三十枚、生姜三两，煮取三升，分三服。（深师加天冬一两。）
<strong>大戟洗汤<br/>治中风发热方。</strong>
大戟苦参（等分）
上二味为末，以药半升，白酢浆一斗煮三沸，适寒温洗之，从上下寒乃止立瘥。小儿三指撮浆水四升煮洗之。
<strong>金牙酒<br/></strong>疗积年八风五疰，举身曳、不得转侧、行步跛、不能收摄。又暴口噤失音、言语不正、四肢背脊筋急、肿痛流走不常、劳冷积聚少气、乍寒乍热，三焦不调，脾胃不磨饮、结实逆害、饮食酢咽、呕吐、食不生肌、医所不能治者方。
金牙（碎如米粒，小绢袋盛）干地黄地肤子（无子用茎，苏恭用蛇床子）蒴根附子防风细辛莽草（各四两）羌活（一斤，胡洽用独活）蜀椒（四合）
上十味咀，以绢袋盛，用酒四斗于瓷罂中渍，密闭头，勿令泄气。春夏三四宿，秋冬六七宿，酒成去滓，日服一合。此酒无毒，及可小醉，常令酒气相接不尽，一剂病无不愈，又令人肥健。酒尽自可加诸药各三两，惟蜀椒五两用酒如前，勿加金牙也。冷加干姜四两。
服此酒胜灸刺。起三十年诸风曳神验。（《肘后》、《备急》用升麻、干姜各四两，人参二两，石斛、牛膝各五两、不用蒴根，为十四味。苏恭不用地黄，为十三味。一方用蒺藜四两
<strong>常山太守马灌酒<br/></strong>除风气、通血脉、益精华、定六腑、聪耳明目、悦泽颜色、头白更黑、齿落更生。服药二十日力势倍，六十日志气充盈，八十日能夜书，百日致神明。房中强壮如三十时，力能引弩。年八十人服之亦当有子。病在腰膝，悉主之方。
天雄（二两，生用）商陆根踯躅蜀椒（各一两）乌头（一枚大者）附子（五枚）桂心白蔹茵芋干姜（各一两）
上十味咀，以绢袋盛，酒三斗渍，春夏五日，秋冬七日，去滓。初服半合，稍加至两三合。捣滓为散，酒服方寸匕，日三，以知为度。夏日恐酒酸，以油单覆之下井中近水，令不酸也。（《千金翼》无商陆、桂心，为八味）
<strong>蛮夷酒<br/>治久风枯挛三十年着床及诸恶风眉毛堕落方。</strong>
干地黄独活丹参石（各一两）麦冬附子甘遂（各二两）赤石脂（二两半）干姜芜荑芫花柏子仁（各一合）苏子（一升）苁蓉茯神（一作茯苓）金牙薯蓣白术杜仲石南牡荆子山萸款冬（各十八铢）白芷乌喙乌头人参野狼毒蜀椒防风细辛矾石寒水石牛膝麻黄川芎当归柴胡芍药牡蛎桔梗狗脊（《翼》作枸杞）天雄（各半两）石斛桂心（各六铢）
上四十五味咀，以酒二斗渍，夏三日，春秋六日，冬九日，一服半合，密室中合药，勿令女人、六畜见之，三日清斋乃合。（《千金翼》无川芎，云加大枣四十枚更佳）
<strong>又方</strong>治八风十二痹偏枯不随、宿食久寒虚冷、五劳七伤及妇人产后余疾、月水不调皆主之方。
石桂心白术野狼毒半夏石南白石脂龙胆续断芫花代赭白石英茹石苇元参天雄山萸防风桔梗藜芦卷柏寒水石细辛乌头踯躅蜀椒白芷秦艽菖蒲（各一两）矾石附子远志（各二两）石膏（二两半）蜈蚣（二枚）
上三十四味咀，以酒二斗渍四日，服一合，日再。十日后去滓，曝干捣筛为散，酒服方寸匕，日再，以知为度。（胡洽四十二味无桂心、细辛、乌头、踯躅、蜀椒，而有芒硝、恒山黄芩、黄连、大黄、麻黄、地黄、前胡、甘草、菟丝子、芍药、紫菀各一两、杏二十枚同捣筛，绢袋盛，用水三斗、面三斤、黍米三斗作饭，根据酿酒法以药袋置酿中，春秋七日，冬十日，夏三日，酒成服半鸡子壳，日三服，曝药为末，酒服方寸匕，以身体暖为度）
<strong>鲁王酒<br/></strong>治风眩心乱、耳聋目暗、泪出、鼻不闻香臭、口烂生疮、风齿瘰、喉下生疮、烦热厥逆上气、胸胁肩胛痛、手不能上头、不能带衣、腰脊不能俯仰、脚痹不仁、难以久立。八风十二痹、五缓六急、半身不遂、四肢偏枯、筋挛不可屈伸；贼风咽喉闭塞、哽哽不利或如锥刀所刺、行人皮肤中无有常处。久久不治，入人五脏，或在心下，或在膏肓，游走四肢，偏有冷处如风所吹，久寒积聚风湿，五劳七伤，虚损，百病悉主之方。
茵芋乌头踯躅（各三十铢）天雄防己石斛（各二十四铢）细辛牛膝甘草柏子仁通草桂心秦艽茵陈山茱萸黄芩附子瞿麦干地黄王不留行（胡洽作天冬，《翼方》作王荪）杜仲泽泻石南防风远志（各十八铢）
上二十五味咀，以酒四斗渍十日，每服一合加至四五合，以知为度。（《千金翼》名此为鲁公酒，有干姜。胡洽无防已，以绢囊盛药，用水二斗、法曲二斤，同渍三四宿，出药囊，炊二斗黍米纳汁酿之，酒熟饮如鸡子大，日二，稍饮，以知为度。）
<strong>又方</strong>治风偏枯半死，行劳得风若鬼所击，四肢不遂、不能行步、不自带衣、挛五缓六急，妇人带下、产乳中风、五劳七伤。
干姜踯躅桂心甘草川芎川断细辛附子秦艽天雄石膏紫菀（各五两）葛根通草防风柏子仁巴戟天石斛石南山萸石龙芮（各四两）牛膝天冬（各八两）乌头（二十枚）蜀椒（半斤）
上二十五味咀，以水五升渍三宿；法曲一斤合渍秫米二斗，合酿三宿；去滓，炊糯米一斗，酝三宿。药成先食服半合，日再，待米极消尽乃去滓，曝干末服。
<strong>独活酒<br/>治八风十二痹方</strong>。
独活石南（各四两）防风（三两）附子乌头天雄茵芋（各二两）
上七味咀，以酒二斗渍七日，每服半合，日三，以知为度。
<strong>灸法<br/></strong>扁鹊云，治猝中恶风，心闷烦毒欲死。急灸足大趾下横纹，随年壮立愈。若筋急不能行者，内踝筋急灸内踝上四十壮，外踝筋急灸外踝上三十壮立愈。若眼戴睛上插灸目两后二十壮。若不能语灸第三椎上百壮。若不识人灸季肋头七壮。若眼反口噤、腹中切痛灸阴囊下第一横理十四壮，灸猝死亦良。治久风猝风缓急、诸风猝发动不自觉知，或心腹胀满，或半身不遂，或口噤不言、涎唾自出、目闭耳聋，或身冷直，或烦闷恍惚、喜怒无常，或唇青口白戴眼角弓反张，始觉发动即灸神庭一处七壮，穴在印堂直上发际是。次灸曲差二处各七壮，穴在神庭两旁各一寸半是。次灸上关二处各七壮，一名客主人穴，在耳前起骨上廉陷者中是。次灸下关二处各七壮，穴在耳前下廉动脉陷者中是。次灸颊车二穴各七壮，穴在曲颊陷者中是。次灸廉泉一处七壮，穴在当头直下骨后陷者中是。次灸囟会一处七壮，穴在神庭上二寸是。次灸百会一处七壮，穴在当顶上正中央是。次灸本神二处各七壮，穴在耳正直上入发际二分是穴（又作四分）。次灸天柱二处各七壮，穴在项后两大筋外入发际陷者中是。
次灸陶道一处七壮，穴在大椎节下间是。次灸风门二处各七壮，穴在第二椎下两旁各一寸半是。次灸心俞二处各七壮，穴在第五椎下两旁各一寸半是。次灸肝俞二处各七壮，穴在第九椎下两旁各一寸半是。次灸肾俞二处各七壮，穴在第十四椎下两旁各一寸半是。次灸膀胱二处各七壮，穴在第十九椎下两旁各一寸半是。次灸曲池二处各七壮，穴在两肘外曲头陷者中屈肘取之是。次灸肩二处各七壮，穴在两肩头正中两骨间陷者中是。次灸支沟二处各七壮，穴在手腕后臂外三寸两骨间是。次灸合谷二处各七壮，穴在手大指虎口两骨间陷者中是。
陷者中是。次灸阳辅二处各七壮，穴在外踝上绝骨端陷者中是。次灸昆仑二处各七壮，穴在外踝后跟骨上陷者中是。
治风灸上星及百会各二百壮，前顶二百四十壮、脑户及风府各三百壮。一云治大风灸百会七百壮。治百种风。灸脑后项大椎平处两厢量二寸三分，须取病患指寸量，两厢各灸百壮得瘥。治风耳鸣。从耳后量八分半，里许有孔，灸一切风得瘥，狂者亦瘥，两耳门前后各灸一百壮。治猝病恶风欲死、不能语及肉痹不知人。灸第五椎名曰藏输，百五十壮，多至三百壮便愈。心俞穴在第五节，（一云第七节）对心横三间寸，主心风腹胀满，食不消化，吐血酸削，四肢羸露，不欲饮食，鼻衄目眩，KTKT不明，肩头胁下痛，小腹急，灸二三百壮。大肠俞在十六椎两边相去一寸半。主风腹中雷鸣、肠泄利、食不消化、小腹绞痛、腰脊疼强，或大小便难、不能饮食，灸百壮，三日一报。掖门在腋下攒毛中一寸，名太阳阴，一名掖间。灸五十壮，主风。绝骨在外踝上三寸，灸百壮，治风身重、心烦、足胫疼。
