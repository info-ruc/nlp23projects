<spanstyle= font-family:FangSong_GB2312; >（论一首方九首）</span>
论曰∶血痹病从何而得之？师曰∶夫尊荣人骨弱肌肤盛，因疲劳汗出，卧不时动摇加被微风遂得之，形如风状。（巢源云其状如被微风所吹。）但以脉自微涩，涩在寸口，关上紧，宜针引阳气，令脉和紧去则愈。
<strong>防己黄汤<br/>治风湿脉浮身重汗出恶风方。</strong>
甘草（二两）黄（五两）汉防己（四两）生姜白术（各三两）大枣（十二枚）
上六味咀，以水六升煮取三升，分三服，服了坐被中，欲解如虫行皮中，卧取汗。
<strong>黄汤<br/>治血痹阴阳俱微，寸口关上微，尺中小紧，外证身体不仁如风状方。</strong>
蜀黄人参（《要略》无）芍药桂心（各二两）生姜（六两）大枣（十二枚）
上六味咀，以水六升，煮取二升，服七合，日三服，令尽。
<strong>治风痹游走无定处，名曰血痹大易方∶</strong>
萆薯蓣牛膝泽泻（各二两）白术地肤子（各半两）干漆蛴螬车前子狗脊天雄（各十铢）茵芋（六铢）山茱萸（三十铢）干地黄（二两半）
上十四味为末，蜜和丸如梧桐子大，酒下十丸，日三，后稍加。
<strong>治游风行走无定，肿或如盘大，或如瓯，或着腹背，或着臂，或着脚，悉主之方∶</strong>
海藻茯苓防风独活附子白术（各三两）大黄（五两）当归（一本作当陆）鬼？
上九味咀，以酒二斗渍五日，初服二合，渐加，以知为度。
<strong>铁精汤<br/>治三阴三阳厥逆寒食，胸胁支满，病不能言，气满胸中急，肩息，四肢时寒热不随，喘悸烦乱，吸吸少气，言辄飞扬虚损方。</strong>
黄铁（三十斤，以流水八斗扬之三千遍，以炭烧，令赤，投冷水复烧七遍，如此澄清，取汁二斗煮药）人参（三两）半夏麦门冬（各一升）白薇黄芩甘草芍药（各四两）石膏（五两）生姜（二两）大枣（二十枚）
上十味咀，纳前汁中煮取六升，服一升日三服，两日令尽。
<strong>治诸风痹方∶</strong>
防风甘草黄芩桂心当归茯苓（各一两）秦艽葛根（各二两）生姜（五两）大枣（三十枚）杏仁（五十枚）
上十一味咀，以酒水各四升，煮取三升，分三服，取汗。
<strong>白蔹散<br/>治风痹肿，筋急展转易常处方。</strong>
白蔹（半两）附子（六铢）
上二味治下筛，酒服半刀圭，日三。不知增至一刀圭，身中热行为候十日便觉。
<strong>附子酒<br/></strong>治大风冷痰癖胀满诸痹方大附子一枚，重二两者（亦云二枚），酒五升渍，春五日。每服一合，日再，以瘥为度。
<strong>麻子酒<br/></strong>治虚劳百病，伤寒风湿，及妇人带下，月水往来不调，手足疼痹着床，服之令人肥健方。
麻子（一石）法曲（一斗）
上二味先捣麻子成末，以水二石着釜中，蒸麻子极熟，炊一石米顷出滓，随汁多少，如家酝法，候熟，取清酒，随性饮之。
