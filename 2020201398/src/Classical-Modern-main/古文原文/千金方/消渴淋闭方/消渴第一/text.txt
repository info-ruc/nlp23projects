<spanstyle= font-family:FangSong_GB2312; >（论六首方五十三首灸法七首）</span>
论曰∶凡积久饮酒，未有不成消渴，然则大寒凝海而酒不冻，明其酒性酷热物无以加，脯炙盐咸，酒客耽嗜，不离其口，三之后。制不由己，饮啖无度，咀嚼酱不择酸咸，积年长夜，酣兴不解，遂使三焦猛热，五脏干燥，木石犹且焦枯，在人何能不渴。治之愈否，属在病者。若能如方节慎，旬月可瘳。不自爱惜，死不旋踵。方书医药实多有效，其如不慎者何？其所慎有三∶一饮酒，二房室，三咸食及面。能慎此者，虽不服药而自可无他。不知此者，纵有金丹亦不可救，深思慎之。又曰∶消渴之人，愈与未愈，常须思虑，有大痈，何者？消渴之人，必于大骨节间发痈疽而卒，所以戒之在大痈也，当预备痈药以防之。有人病渴利，始发于春，经一夏，服栝蒌、豉汁，得其力，渴渐瘥。然小便犹数甚，昼夜二十余行，常至三四升，极瘥不减二升也，转久便止，渐食肥腻，日就羸瘦，喉咽唇口焦燥，吸吸少气，不得多语，心烦热，两脚酸，食乃兼倍于常而不为气力者，当知此病皆由虚热所致。
治法可常服栝蒌汁以除热，牛乳、杏酪善于补，此法最有益。
<strong>治消渴除肠胃热实方∶</strong>
麦门冬茯苓黄连石膏葳蕤（各八分）人参龙胆黄芩（各六分）升麻（四分）枳？
上十三味为末，蜜丸如梧子大，以茅根一升，粟米三合煮汁，服十丸，日二。若渴则与此饮至足大麻亦得。
<strong>又方</strong>栝蒌根生姜（各五两）生麦冬汁芦根（切，各二升）茅根（切，三升）
上五味咀，以水一斗，煮取三升，分为三服。
<strong>茯神汤<br/>泄热止渴，治胃腑实热，引饮常渴方。</strong>
茯神（二两，《外台》作茯苓）知母（四两）葳蕤（四两）栝蒌根生麦冬（各五两）生地黄（六两）小麦（二升）淡竹叶（三升，切）大枣（二十枚）
上九味咀，以水三斗，煮小麦、竹叶取九升，去滓下药，煮取四升，分四服。不论早晚，若渴即进。非但只治胃渴，通治渴患热者。
<strong>猪肚丸<br/>治消渴方。</strong>
猪肚（一具，治如食法）黄连粱米（各五两）栝蒌根茯神（各四两）知母（三两）麦门冬（二两）
上七味为末，纳猪肚中缝塞，安甑中蒸极烂，乘热入药，臼中捣可丸，如硬加蜜和丸如梧子大，饮服二十丸，日三。
又方黄茯神栝蒌根甘草麦冬（各三两）干地黄（五两）
上六味咀，以水八升，煮取二升半，去滓，分三服。日进一剂，服十剂佳。
<strong>浮萍丸<br/>治消渴方。</strong>
干浮萍栝蒌根（等分）。
上二味为末，以人乳和丸如梧子大，空腹饮服二十丸，日三。三年病者，三日愈。治虚热大佳。
<strong>治消渴日饮水一石者方∶</strong>
铅丹（二两）附子（一两）葛根栝蒌根（各三两）
上四味为末，蜜丸如梧子，饮服十丸，日三。渴则服之，春夏减附子。
<strong>黄连丸<br/>治渴方。</strong>
黄连生地黄（各一斤，张文仲云十斤）
上二味绞地黄汁渍黄连出曝燥，复纳汁中，令汁尽，曝燥干为末，蜜丸如梧子，服二十丸，日三。食前后无拘。亦可为散，以酒服方寸匕。
<strong>栝蒌粉<br/>治大渴秘方。</strong>
深掘一大栝蒌根，浓削去皮至白处止，寸切，水浸一日一夜，易水经五日，取出烂捣碎研之，以绢袋滤，如出粉法干之，水服方寸匕，日三四。亦可作粉粥奶酪中食之，不限多少，瘥止。
<strong>又方</strong>栝蒌粉和鸡子曝干，更杵为末，水服方寸七，日三。丸服亦可。
<strong>又方</strong>水和栝蒌散服方寸匕。亦可蜜丸如梧子大，服三十丸。
<strong>又方</strong>浓煮竹根汁饮之，瘥止。
<strong>又方</strong>渍豉汁任性多少，饮之。
<strong>又方</strong>以青粱米煮取汁，饮之，以瘥止。
论曰∶夫内消之为病，当由热中所致，小便多于所饮，令人虚极短气。夫内消者，食物皆消作小便，又不渴。贞观十年梓州刺史李文博，先服白石英既久，忽房道强盛，经月余，渐患渴，经数日，小便大利，日夜百行，百方治之，渐以增剧，四体羸，不能起止，精神恍惚，口舌焦干而卒。此病虽稀，甚可畏也。利时六脉沉细微弱，服枸杞汤即效，但不能长愈。服铅丹散亦即减，其间将服除热宣补丸。
<strong>枸杞汤<br/>治渴而利者方。</strong>
枸杞枝叶（一斤）黄连栝萎根甘草石膏（各三两）
上五味咀，以水一斗，煮取三升，分五服，日三夜二。剧者多合，渴即饮之。
<strong>铅丹散<br/>治消渴，止小便数兼消中方。</strong>
铅丹胡粉甘草泽泻石膏栝蒌根赤石脂白石脂（《肘后》作贝母）
上八味各五分治下筛，水服方寸匕，日三。壮人服匕半。一年病者，一日愈。二年病者，二日愈。渴甚者，夜二服。腹痛者减之。丸服亦佳，每服十丸。伤多令人腹痛。（张文仲云药了经三两日，宜烂煮羊肝肚，空腹服之。或作羹亦得。宜汤淡食之，候小便得咸，更即宜苁蓉丸，兼煮散将息方。见《外台》第十一卷中）。
<strong>茯神丸方<br/></strong>（《集验》名除热宣补丸，治肾消渴，小便数者）。
茯神黄人参麦冬甘草黄连知母栝蒌根（各三两）菟丝子（三合）苁蓉干地黄石膏（各六两）
上十二味为末，牛胆汁三合，和蜜为丸如梧子大，以茅根煎汤，服三十丸，日二服。渐加至五十丸。
<strong>酸枣丸<br/>治口干燥内消方。</strong>
酸枣（一升五合）酸安石榴子（五合）覆盆子葛根（各三两）栝蒌根茯苓（各三两半）？两半）桂心（一两六铢）乌梅（五十枚）
上十味为末，蜜丸，口含化，不限昼夜，以口中有津液为度，服尽复取含，无忌。
<strong>治消中，日夜尿七八升者方∶</strong>
用鹿角炙令焦为末，以酒服五分匕，日二。渐加至方寸匕。
<strong>又方</strong>葵根如五升，盆大两束，以水五斗，煮取三斗，宿不食，平旦一服三升。
<strong>又方</strong>沤麻汁服一升，佳。
论曰∶强中之病，茎长兴盛，不交精液自出也，消渴之后，即作痈疽，皆由石热。凡如此等，宜服猪肾荠汤，制肾中石热也。又宜服白鸭通汤（方见后二十六卷解石毒篇中）。
<strong>猪肾荠汤方<br/></strong>猪肾（一具）大豆（一升）荠人参石膏（各三两）茯神（一作茯苓）磁石（绵裹）知母葛根栝蒌根黄芩甘草（各二两）
上十二味咀，以水一斗五升，先煮猪肾、大豆、取一斗，去滓下药，煮取三升，分三服。渴即饮之。下焦热者，夜辄合一剂，病势渐歇即止。
<strong>增损肾沥汤<br/>治肾气不足，消渴小便多，腰痛方。</strong>
羊肾（一具）远志人参泽泻桂心当归茯苓龙骨干地黄黄芩甘草川芎（各二两）麦门冬（一升）五味子（半升）生姜（六两）大枣（二十枚）
上十六味以水一斗五升，先煮羊肾，取一斗二升，次下诸药，取三升，分三服。
<strong>治下焦虚热，上注脾胃，从脾胃上注于肺，好渴利方∶</strong>
竹叶（切三升）甘草（三两）栝蒌根生姜（各五两）麦门冬茯苓（各四两）大枣（三十？
上九味咀，先以水三斗，煮小麦，取一斗去滓澄清，取八升，去上沫，取七升煮药，取三升，为三服。
<strong>治渴利虚热，引饮不止，消热止渴方∶</strong>
竹叶（切，二升）地骨皮（切，一升）生地黄（切，一升）生麦冬（一升半）栝蒌根石膏？
上十一味咀，以水一斗二升，煮取四升，分四服。
<strong>地黄丸<br/></strong><strong>治面黄，手足黄，咽中干燥，短气，脉如连珠，除热止渴利，补养方。</strong>
生地黄汁生栝蒌根汁（各二升）生羊脂（三升）白蜜（四升）黄连（一升为末）
上五味合煎，令可丸如梧子大，饮服五丸，日二。加至二十丸。若苦冷而渴，渴瘥，宜别服温药。
<strong>治渴小便数方∶</strong>
贝母（六分，一作知母）茯苓栝蒌根（各四分）铅丹（一分）鸡中黄皮（十四枚）
上五味治下筛，饮服方寸匕，日三，瘥后常服佳。长服不绝，则去铅丹，以蜜丸之，用麦饮下。
<strong>治渴利方∶</strong>
用生栝蒌根三十斤切，以水一石，煮取一斗半，去滓，以牛脂五合，煎取水尽，以温酒治渴小便利，复非淋者方∶
用榆白皮二斤切，以水一斗，煮取五升，每服三合，日三。
<strong>又方</strong>小豆藿一把捣汁，顿服三升。
<strong>又方</strong>取蔷薇根，水煎服之，佳。（《肘后》以治睡中遗尿）。
<strong>又方</strong>三年重鹊巢烧末，以饮服之。（《肘后》以治睡中遗尿）。
<strong>又方</strong>桃胶如弹丸大，含之咽津。
<strong>又方</strong>蜡如鸡子大，以醋一升，煮二沸，适寒温顿服之。
论曰∶凡人生放恣者众，盛壮之时，不自慎惜，快情纵欲，极意房中，渐至年长，肾气虚竭，百病滋生。又年少惧不能房，多服石散，真气既尽。石气孤立，惟有虚耗，唇口干焦，精液自泄，或小便赤黄，大便干实，或渴而且利，日夜一石，或渴而不利，或不渴而利，所食之物，悉化小便，皆由房室不节所致也，凡平人夏月喜渴者，由心旺也。心旺便汗，则肾中虚燥，故渴而小便少也。冬月不汗，故小便多而数也，此为平人之证也。名为消但小便利而不饮水者，肾实也。经云，肾实则消，消者不渴而利是也。所以服石之人小便利者，石性归肾，得石则实，实则能消水浆故利，利多则不能润养五脏，脏衰则生诸病。张仲景云∶热结下焦则为溺血，亦令人淋闭不通。内有热者则喜渴，除热则止渴。兼虚者，须热补虚则瘥矣。
<strong>治不渴而小便大利，遂至于死者方∶</strong>
用牡蛎五两，以患人尿三升，煮取二升，分再服，神验。
<strong>治小便不禁，日便一二斗，或如血色方∶</strong>
麦冬干地黄（各八两）干姜（四两）续断蒺藜子桂心（各三两）甘草（一两）上七味咀，以水一斗，煮取二升五合，分三服。（《古今录验》亦治消肾，脚瘦细，
<strong>九房散<br/>治小便多或不禁方。</strong>
菟丝子蒲黄黄连（各三两）肉苁蓉（二两）硝石（一两）
上五味治下筛，并鸡中黄皮三两为散，饮服方寸匕。如人行十里久更服，日三。（《冀方》有五味子三两，空腹服）。
<strong>又方</strong>鹿茸（二寸）桂心（一尺）附子（大者三枚）泽泻（三两）踯躅韭子（各一升）
上六味治下筛，以浆水服五分匕，日三，加至一钱匕。
<strong>黄汤<br/>治消中虚劳少气，小便数方。</strong>
黄桂心芍药当归甘草生姜（各二两）黄芩干地黄麦冬（各一两）大枣？
上十味咀，以水一斗，煮取三升，分三服，日三。
<strong>棘刺丸<br/>治男子百病，小便过多失精方。</strong>
棘刺石龙芮巴戟天（各二两）浓朴麦门冬菟丝子萆（《外台》作草鞋）柏子仁葳蕤小草干地黄细辛杜仲牛膝苁蓉石斛桂心防葵（各一两）乌头（半两）
上十九味为末，蜜和更捣五六千杵，丸如梧子大，饮下十丸，日三。加至三十丸以知为度。
<strong>治尿数而多者方∶</strong>
用羊肺一具作羹，纳少羊肉和盐、豉，如食法，任性食，不过三具。
<strong>治消渴，阴脉绝，胃反而吐食者方∶</strong>
茯苓（八两）泽泻（四两）白术桂心生姜（各三两）甘草（一两）
上六味咀，以水一斗，煮小麦三升，取汁三升，去滓下药，煮取二升半，每服八合，日二。
<strong>又方</strong>取屋上瓦三十年者，碎如雀脑三升，东流水二石，煮取二斗纳药如下方。
白术干地黄生姜人参橘皮甘草黄远志桂心当归芍药（各二两）大枣（三十枚）
上十二味咀，纳瓦汁中，煮取三升，分四服。或单饮瓦汁亦佳。
<strong>治热病后虚热、渴、四肢烦疼方∶</strong>
葛根（一斤）人参甘草（各一两）竹叶（一把）
上四味咀，以水一斗五升，煮取五升，渴即饮之，日三夜二。
<strong>骨填煎<br/>治虚劳渴无不效方。</strong>
茯苓菟丝子当归山茱萸牛膝五味子附子巴戟天石膏麦冬（各三两）
石苇人参苁蓉（《外台》作远志）桂心（各四两）大豆卷（一升）天冬（五两）
上十六味为末，次取生地黄、栝蒌根各十斤捣，绞取汁于微火上煎减半，便作数分，纳药，并下白蜜三斤，牛髓一斤，微火煎令如糜食，如鸡子黄大，日三。亦可饮服之。
<strong>茯神煮散<br/>治虚热，四肢羸乏，渴热不止，消渴补虚方。</strong>
茯神苁蓉葳蕤（各四两）生石斛黄连（各八两）栝蒌根丹参（各五两）甘草五味子知母当归人参（各三两）麦（三升，《外台》作小麦）
上十三味为末，以绢袋盛三方寸匕，水三升，煮取一升，日二服，一作一服。
<strong>枸杞汤<br/>治虚劳，口中苦渴，骨节烦热或寒者方。</strong>
枸杞根白皮（切，五升）麦门冬（三升）小麦（二升）
上三味以水二斗，煮麦熟，药成去滓，每服一升，日再。
<strong>巴郡太守奏三黄丸<br/>治男子五劳七伤，消渴，不生肌肉，妇人带下，手足寒热者方。</strong>
春三月黄芩（四两）大黄（三两）黄连（四两）
夏三月黄芩（六两）大黄（一两）黄连（七两）
秋三月黄芩（六两）大黄（二两）黄连（三两）
冬三月黄芩（三两）大黄（五两）黄连（二两）
上三味随时加减和捣，以蜜为丸如大豆，饮服五丸，日三。不知稍加至七丸，取下而已，一月病愈。久服走逐奔马，常试有验。（一本云∶夏三月不服）。
<strong>治热渴头痛壮热，及妇人血气上冲，闷不堪者方∶</strong>
茅根二升（切），三捣取汁令尽，渴即饮之。
治岭南山瘴风热毒瓦斯，入肾中变寒热，脚弱虚满而渴方∶
黄连（不限多少）生栝蒌根（捣汁）生地黄（汁）羊乳（汁）
上四味，以三汁和黄连末为丸，空腹饮服三十丸，如梧子大，渐加至四十丸，日三。重病五日瘥。轻者三日瘥。无羊乳，牛乳、人乳亦得。若药苦难服，即煮小麦粥饮服之，主虚热。（张文仲云∶名黄连丸，一名羊乳丸）。
<strong>阿胶汤<br/></strong>治虚热，小便利而多服石散，人虚热，当风取冷患香港脚，喜发动兼渴消肾，
阿胶（二挺）麻子（一升）附子（一枚）干姜（二两）远志（四两）
上五味为末，以水七升，煮取二升半，去滓，纳胶令烊，分三服。说云∶小便利多白，日夜数十行至一石，频服五日良。
<strong>灸法<br/></strong>论曰∶凡消渴病经百日以上，不得灸刺，灸刺则于疮上漏脓水不歇，遂至痈疽羸瘦而死。亦忌有所误伤，但作针许大疮，所饮之水，皆于疮中变成脓水而出。若水出不止必死，慎之慎之。初得患者，可如方灸刺之。
治消渴咽喉干，灸胃脘下输三穴各百壮，穴在背第八椎下横三寸。（一云灸胸堂五十壮。
又灸足太阳五十壮。）
治消渴，口干不可忍者，灸小肠俞百壮，横三间寸灸之。
消渴口干烦闷，灸足厥阴百壮。
又灸阳池五十壮。
消渴咳逆，灸手厥阴，随年壮。
消渴小便数，灸两手小指头及两足小趾头，并灸项椎。
又灸当脊梁中央解间一处，与腰目上两处，凡三处。
又灸背上脾俞下四寸，当挟脊梁两处。凡诸灸，皆当随年壮。又灸肾俞二处。
又灸腰目，在肾俞下三寸，亦挟脊骨两旁各一寸半。左右以指按取关元一处。又两旁各二寸二处。又阴市二处，在膝上，当伏兔上行三寸，临膝取之，或三二列灸，相去一寸，名曰肾系者，（黄帝经云∶伏兔下一寸）。曲泉、阴谷、阴陵泉复溜，此诸穴断小便最佳，不损阳气。又云∶止遗溺也。太溪、中封、然谷、太白、大都、趺阳、行间、大敦、隐白、涌泉，凡此诸穴各一百壮，腹背两脚凡四十七处。其肾俞、腰目、关元、水道，此可灸三十壮，五日一报，各得一百五十壮，佳。涌泉一处，可灸十壮，大敦、隐白、行间三处，可灸三壮，余悉七壮，皆五日一报，满三灸可止也，若发，灸诸阴而不愈，宜灸诸阳，诸阳在脚表。并灸肺俞募，按流注孔穴，壮数如灸阴家法。
小便数而少且难，用力辄失精者，令其人舒两手合掌，并两大命令齐急逼之，令两爪甲相近，以一炷灸两爪甲本肉际。肉际方后自然有角令炷当角中，小侵入爪上，此两指共享一炷也。亦灸脚大趾，与手同法，各三炷而已。经三日又灸之。
