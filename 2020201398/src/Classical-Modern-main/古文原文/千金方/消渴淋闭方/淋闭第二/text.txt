<spanstyle= font-family:FangSong_GB2312; >（论一首方四十九首证一首灸法十五首）</span>
论曰∶热结中焦则为坚，下焦则为溺血，令人淋闭不通，此多是虚损人，服大散，下焦客热所为。亦有自然下焦热者，但自少，可善候之。
凡气淋之为病，溺难涩常有余沥，石淋之为病。茎中痛溺不得卒出。膏淋之为病，尿似膏自出。劳淋之为病，劳倦即发痛引气冲下。热淋之为病，热即发，甚则尿血，治之皆与气淋同。凡人候鼻头色黄者，小便难也。
<strong>地肤子汤<br/>治下焦结热，小便赤黄不利，数起出少，茎痛或血出，温病后余热及霍乱后当风取热，过度饮酒房劳，及行步冒热冷冻饮料逐热，热结下焦及散石热动关格，小腹坚，胞胀如斗，有此诸淋，悉治之立验方。</strong>
地肤子（三两）知母黄芩猪苓瞿麦枳实（一作松实）升麻通草葵子海藻（各
上十味为末，以水一斗，煮取三升，分三服，大小便皆闭者加大黄三两。女人房劳，肾中有热，小便难不利，小腹满痛，脉沉细者，加猪肾一具。（崔氏云∶若加肾，可用水一斗五升先煮肾，取一斗汁，纳药煎之。《短剧方》不用枳实。）
<strong>治百种淋，寒淋、热淋、劳淋，小便涩，胞中满，腹急痛方∶</strong>
通草石苇甘草王不留行（各二两）冬葵子滑石瞿麦白术芍药（各三两）
上九味咀，以水一斗，煮取三升，分三服。（《古今录验》有当归二两，治下筛，以麦粥清服方寸匕，日三。）
<strong>又方</strong>滑石石苇栝蒌根（各二两）
上三味治下筛，大麦饮服方寸匕，日三。
<strong>治诸种淋方∶</strong>
葵根（八两）茅根石首鱼头石（各三两）甘草（一两）通草（二两）贝子（五合）大麻根（五两）
上七味为末，以水一斗二升，煮取五升，分五服，日三夜二，亦主石淋。<br/><br/><strong>又方</strong>榆皮车前子冬瓜子（各一升）鲤鱼齿桃胶通草地脉（各二两）瞿麦（四两）
上八味咀，以水一斗，煮取三升，分三服，日三。
<strong>又方</strong>细白沙三升，熬令极热，以酒三升淋取汁，服一合。
<strong>治淋痛方∶</strong>
滑石（四两）贝子（七枚，烧碎）茯苓白术通草芍药（各二两）
上六味为末，酒服方寸匕，日二服。十日瘥。
<strong>又方</strong>葵子（五合）茯苓白术当归（各二两）
上四味咀，以水七升，煮取二升，分三服，日三。
<strong>又方</strong>取猪脂，酒服三合，日三。小儿服一合，腊月者。
<strong>治小便不利，茎中疼痛，小腹急痛者方∶</strong>
通草茯苓（各三两）葶苈（二两）
上三味治下筛，以水服方寸匕，日三。
<strong>又方</strong>蒲黄滑石（各等分）
上二味治下筛，酒服方寸匕，日三。
治小便不利，膀胱胀，水气流肿方∶
水上浮萍曝干为末，服方寸匕，日三。
<strong>治小便不通方∶</strong>
滑石（三两）葵子（二两）榆根白皮（一两）
上三味治下筛，煮麻子汁一升半，取一升以散二方寸匕和，分三服，即通。
<strong>又方</strong>水四升洗甑带取汁，煮葵子，取二升半，分二服。
<strong>又方</strong>胡燕屎豉（各一合）
上二味捣，丸如梧子大，服三丸，日三。
<strong>又方</strong>发去垢烧末，葵子一升，以饮服方寸匕，日三。
<strong>又方</strong>石首鱼头石为末，水服方寸匕。日三。
<strong>又方</strong>鲤鱼齿烧灰，酒服方寸匕，日三。
<strong>又方</strong>石槽塞灰土，以井花水服之，日三。
<strong>又方</strong>车前子一味为末，服方寸匕，日三，服百日止。
<strong>治卒不得小便方∶</strong>
吞鸡子白取瘥。（葛氏云∶吞黄。）
<strong>又方</strong>车前草（一把）桑白皮（半两）
上二味咀，以水三升，煎取一升，顿服之。
<strong>治妇人卒不得小便方∶</strong>
郁李仁二十枚蒸末，服之立下。（一本作杏仁二七枚）。
<strong>又方</strong>紫菀为末，以井花水服三指撮，立通。血出者，四五度服之。
<strong>治黄胆后小便淋沥方∶</strong>
猪肾（一具切）茯苓（一斤）瞿麦（六两）车前根（切三升）黄芩（三两）椒目（三合绵裹）泽泻地肤子（各四两）
上八味咀，以水二斗，煮车前取一斗六升，去滓，下猪肾，煮取一斗二升，去肾下药，煮取三升，分为三服。
<strong>治气淋方∶</strong>
水三升煮舡底苔如鸭子大，取二升，顿服。
<strong>又方</strong>水三升，煮豉一升，一沸去滓，纳盐一合，顿服，亦可单煮豉汁服之。
<strong>又方</strong>捣葵子末，汤服方寸匕。
<strong>又方</strong>空腹单茹蜀葵一满口。
<strong>又方</strong>熬盐热熨小腹，冷复易。亦治小便血。（《肘后方》治小便不通）。
<strong>灸法<br/></strong>脐中着盐，灸三壮。（葛氏治小便不通）。
气淋，灸关元五十壮。又灸挟玉泉相去一寸半，三十壮。
<strong>石淋方∶</strong>
车前子二升，以绢袋盛，水九升，煮取三升，隔宿不得食，平旦空腹顿服之。石即出。
（《备急方》云∶治热淋）。
<strong>又方</strong>取浮石使满一手许为末，水三升，醋一升，煮取二升，澄清，服一升，不过三服，石出。（淳酒煮之亦治嗽）。
<strong>又方</strong>桃胶枣许大，夏以冷水三合，冬以汤三合，和服，日三。当下石子如豆卵，以石尽止。（亦治小儿痛淋。）
<strong>灸法<br/></strong>石淋，脐下三十六种病不得小便，灸关元三十壮。
又灸气门三十壮。
又灸水泉三十壮。（足大敦是也）。
<strong>治膏淋方∶</strong>
捣草汁三升，醋二合，和、空腹顿服之，当尿如小豆汁也。又浓煮汁饮，亦治淋沥，（苏澄用疗尿血。
治五劳七伤，八风十二痹，劳结为血淋，热结为肉淋，小便不通，茎中痛，及小腹痛不可忍者方∶
滑石桂心冬葵子王不留行通草车前子（各二分）甘遂（一分）石苇（四分）
上八味治下筛，以麻子饮半升，和服方寸匕，日三。尿沙石出。（一方加榆白皮三分。）
<strong>灸法<br/></strong>劳淋，灸足太阴百壮，穴在内踝上三寸，三报之。
<strong>治热淋方∶</strong>
葵根（切一升，冬用子，夏用苗）大枣（二七枚）
上二味以水三升，煮取一升二合，分二服。热者加黄芩一两。出难加滑石二两。血者加茜根三两。痛者加芍药二两。
<strong>又方</strong>白茅根切四斤，以水一斗五升，煮取五升，服一升，日三夜二。
<strong>又方</strong>常煮冬葵根作饮服之。
治血淋小便碜痛方∶
鸡苏（二两）通草滑石（各五两）竹叶（一把）生地黄（半斤）小蓟根（一两）
上六味咀，以水九升，煎取三升，去滓，温分三服。
<strong>石苇散<br/>治血淋方。</strong>
石苇当归蒲黄芍药（等分）
上四味治下筛，酒服方寸匕，日三。
<strong>又方</strong>生大麻根十枚，以水五升，煮取二升，顿服。（亦治小便出血）。
<strong>又方</strong>大豆叶一把，以水四升，煮取二升，顿服。
<strong>又方</strong>葵子一升，以水三升煮汁，取一升，日三服。（亦治虚劳尿血）。
<strong>灸法<br/></strong>血淋，灸丹田，随年壮。
又灸复溜五十壮。（一云随年壮）。
五淋不得小便，灸悬泉十四壮。穴在内踝前一寸斜行，小脉上是，中封之别名。
五淋，灸大敦三十壮。
卒淋，灸外踝尖七壮。
淋病九部诸疾，灸足太阳五十壮。
淋病不得小便，阴上痛，灸足太冲五十壮。
腹中满小便数起，灸玉泉下一寸，名尿胞。一名屈骨端。灸二七壮。小儿以意减之。
<strong>治遗尿小便涩方∶</strong>
牡蛎鹿茸（各四两）桑耳（三两，《录验》无）阿胶（二两）
上四味咀，以水七升，煮取二升，分二服，日二。
<strong>又方</strong>防己葵子防风（各二两）
上三味咀，以水五升，煮取二升半，分三服。作散服亦佳。
<strong>治小便失禁方∶</strong>
以水三升煮鸡肠，取一升，分三服。
<strong>又方</strong>取鸡一具，并肠烧末，酒服。男雌女雄。
<strong>治尿床方∶</strong>
取羊肚系盛水令满，线缚两头熟煮，即开，取中水顿服，立瘥。
<strong>又方</strong>取羊胞盛水满中，炭火烧之尽熟，空腹服，不过四五度瘥。
<strong>灸法<br/></strong>遗尿失禁，出不自知，灸阴陵泉，随年壮。遗溺，灸遗道挟玉泉五寸。
又灸阳陵泉。
又灸足阳明，各随年壮。
小便失禁，灸大敦七壮。
又灸行间七壮。
尿床，垂两手两髀上，尽指头上有陷处，灸七壮。
又灸脐下横纹七壮。
