<spanstyle= font-family:FangSong_GB2312; >（方十三首）</span>
<strong>治房劳伤中尿血方∶</strong>
牡蛎桂心黄芩车前子（各等分）
上四味治下筛，饮服方寸匕，稍加至二匕，日三服。
<strong>治小便血方∶</strong>
生地黄（八两）柏叶（一把）黄芩阿胶（各二两）
上四味咀，以水八升，煮取三升，去滓，下胶，分三服。（一方加甘草二两。
<strong>又方</strong>菟丝子蒲黄白芷荆实干地黄酸枣（《短剧》作败酱）川芎葵子当归茯苓（等分上十味为末，蜜丸如梧子大，饮服五丸，日三服。稍加至十丸。
<strong>又方</strong>戌盐（六分）甘草蒲黄鹿角胶芍药（各二两）矾石（三两）大枣（十枚）
上七味咀，以水九升，煮取二升，分三服。
<strong>又方</strong>胡麻三升捣细末，以东流水二升，渍一宿，平旦绞去滓，煮一二沸，顿服。
<strong>又方</strong>龙骨为细末，温水服方寸匕，日五六服。（张文仲云∶酒服）。
<strong>又方</strong>酒三升煮蜀当归四两，取一升，顿服。
<strong>又方</strong>捣荆叶取汁，酒服二合。
<strong>又方</strong>煮车前根叶子，多饮佳。
<strong>又方</strong>酒服乱发灰。（苏澄用水服。）
<strong>又方</strong>酒服葵茎灰方寸匕，日三。
<strong>又方</strong>豉二升，酒四升，煮取一升，顿服。
<strong>又方</strong>刮滑石末，水和，敷绕小腹及阴际，佳。（葛氏云∶治小便不通。）
