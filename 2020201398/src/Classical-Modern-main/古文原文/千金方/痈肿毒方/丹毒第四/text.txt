<spanstyle= font-family:FangSong_GB2312; >（论一首方三十八首）</span>
论曰∶丹毒，一名天火，肉中忽有赤如丹涂之色，大者如手掌，甚者遍身有痒有肿，无定色。有白丹者，肉中肿起，痒而复痛，微虚，肿如吹状，瘾疹起也。有鸡冠丹者，赤色而起，大者如连钱。小者如麻豆粒状，肉上粟粟如鸡冠肌理也，一名茱萸丹。有水丹者，由遍体热起，遇水湿搏之结丹，晃晃黄赤色，如有水在皮中，喜着股及阴处。此虽小疾，不治令人至死。
<strong>升麻膏方<br/></strong>升麻白薇（《肘后》作白蔹）漏芦连翘芒硝黄芩（各二两）蛇衔枳实（各三两）蒴（四两）栀子（四十枚）
上十味微捣，以水三升，浸半日，以猪膏五升煎，令水气尽，去滓，膏成敷上。诸丹皆用之，及热疮肿上，日三。（《经心录》无枳实，以治诸毒肿）。
<strong>升麻汤<br/>治丹毒方。</strong>
升麻漏芦芒硝（各二两）黄芩（三两）蒴（五两）栀子（二十枚）
上六味咀，以水一斗浸良久，煮取七升冷，以故帛染汁拓诸丹毒上，常令其湿，拓后须服饮并漏芦汤方，并见前痈肿条中，服之立瘥。（《短剧》用治丹疹，赤毒肿）。
<strong>丹方∶</strong>
水苔生蛇衔生地黄生菘菜（即芸苔）蒴菜慎火草五叶藤豆叶浮萍
以上取一味，单捣涂之。
大黄栀子黄芩芒硝
以上取一味，下水和用。
上十三味或捣成末，单用一味立瘥。
<strong>又方</strong>凡天下极冷，无过于藻菜，但有患热毒肿并丹等，取渠中藻菜细切，熟捣敷之，浓三分，干即易。
<strong>治诸丹神验方∶</strong>
以芸薹菜熟捣，浓封之，随手即消。余热气未愈，但三日内封之，瘥止。纵干亦封之不歇，以绝本。余以贞观七年三月八日于内江县饮多，至夜睡中觉四体骨肉疼痛，至晓头痛目眩，额左角上如弹丸大肿痛，手不得近，至午时至右角，至夜诸处皆到，目遂闭合不得开，几致殒毙，县令周公以种种药治不瘥，经七日余，自处此方，其验如神，故疏之以传来世云耳。
治五色油丹方（俗云油肿，若犯者多致死，不可轻之）∶
缚母猪枕头卧，甚良。
<strong>又方</strong>牛屎涂之，干即易。
<strong>治赤流肿丹毒方∶</strong>
取榆根白皮为末，鸡子白和敷。（《翼方》又用鸡子白和蒲席灰敷）。
<strong>又方</strong>捣大麻子，水和敷之。
<strong>又方</strong>煎羊脂摩之，得青羊脂最良。（《集验》云∶治人面目身体卒赤黑丹起，如疥状，不治日剧遍身，即杀人也）。
<strong>治小儿丹毒方∶</strong>
捣马齿苋一握，取汁饮，以滓敷上。
<strong>又方</strong>捣赤小豆五合，水和取汁，饮一合良。滓涂五心。
<strong>又方</strong>浓煮大豆汁涂之良，瘥后亦无瘢痕。
<strong>又方</strong>腊月猪脂，和釜下土敷之，干即易。
<strong>治小儿五色丹方∶</strong>
用猪槽下烂泥敷之，干即易（《集验》治卒赤黑丹）。
<strong>又方</strong>捣蒴叶敷之。
<strong>又方</strong>服黄龙汤二合，并敷患上佳。
<strong>治小儿白丹方∶</strong>
烧猪屎灰，以鸡子白和敷之良。
<strong>治小儿赤丹方∶</strong>
捣芸薹叶，汁服三合。滓敷上良（《翼》云∶芸薹末以鸡子白和涂之）。
<strong>治小儿赤丹斑驳者方∶</strong>
以唾和胡粉，从外向内敷之。
<strong>又方</strong>铜铁屎，以猪脂和敷之。
<strong>又方</strong>以屋尘，腊月猪脂和敷之。
治小儿火丹赤如朱，走皮中方∶以醋和豉研敷之。
<strong>又方</strong>鲤鱼血敷之，良。
<strong>又方</strong>捣荏子敷之。
<strong>又方</strong>猪屎水和，绞取汁，服少许良。
<strong>治小儿天火丹，肉中有赤如丹色，大者如手，甚者遍身，或痛或痒或肿方∶</strong>
赤小豆二升为末，以鸡子白和如薄泥敷之，干即易便瘥。一切丹并用此方皆瘥。
<strong>又方</strong>生麻油涂之。
<strong>治小儿骨火丹，其疮见骨方∶</strong>
捣大小蒜，浓敷之，着足踝者是。
<strong>治小儿殃火丹毒，着两胁及腋下者方∶</strong>
用伏龙肝为末，油和敷之，干则易。若入腹及阴，以慎火草取汁用之。
<strong>治小儿尿灶丹，初从两股起及脐间，走入阴头，皆赤色者方∶</strong>
桑白皮切二升，以水二升，煮取汁，浴之良。
<strong>又方</strong>烧李根为灰，以田中流水和，敷之良。
治小儿朱田火丹，病一日一夜即成疮，先从背起，渐至遍身，如枣大正赤色者方。
浓煮棘根汁洗之。已成疮者，赤小豆末敷之。未成疮者，鸡子白和小豆末，敷之。
治小儿天灶火丹，病自髀间起，小儿未满百日，阴头赤肿血出方∶
伏龙肝捣末，以鸡子白和敷之，日三良。
<strong>又方</strong>鲫鱼肉（锉五合）赤小豆末（三合）
上二味和捣，少水和，敷之良。
<strong>治小儿野火丹，病通身皆赤者方∶</strong>
用油涂之。
<strong>治小儿茱萸丹，病初从背起，遍身如细缬，一宿成疮者方∶</strong>
用赤小豆为末，以粉之。如未成疮者，鸡子白和敷之。
<strong>治小儿废灶火丹，初从足趺起，正赤色者方∶</strong>
以枣根煮汁，沐浴五六度良。
