<spanstyle= font-family:FangSong_GB2312; >（论一首方十五首）</span>
论曰∶凡发背皆因服食五石寒食更生散所致，亦有单服钟乳而发者，有上世服之者，其候率多于背两胛间。初起如粟米大，或痛或痒，仍作赤色。人初不以为事，日渐长大，不过十日遂至于死。其临困之时，已阔三寸，高一寸，疮有数十孔，以手按之，诸孔中皆脓出。
寻时失音，所以养生者，小觉背上痒痛有异，即火急取净土水和如泥，捻作饼子，浓二分，阔一寸半，以粗艾大作炷，灸泥饼子贴着疮上灸之，一炷一易饼子。若粟米大时，可灸七饼即瘥。如榆荚大，灸七七饼炷即瘥。如钱大，可日夜灸之，不限炷数，仍服五香连翘汤。（方见本卷痈疽门中。）及铁浆诸药攻之乃愈。又法，诸发背未作大脓，可以冷水射之，浸石令冷熨之，日夜不住，瘥止。此病忌面酒五辛等。亦有当两肩上发者。
凡服石人，皆须劳役四体无令自安，如不尔者，多有发动。亦不得随便恣意取暖，称已适情，必须遗欲以取寒冻。虽当时不宁，于后在身多有所益，无发动之虑耳。
凡肿起背胛间，头白如黍粟，四边相连，肿赤黑，令人闷乱，即名发背也。禁房室、肉酒、面蒜。若不灸治，即入内杀人。若灸当疮上七八百壮。有人不识，多作杂肿治者皆死。
<strong>治发背及痈肿已溃未溃方∶</strong>
用香豉三升少与水和，熟捣成如薄泥，根据肿作饼子，浓三分以上，有孔勿覆孔中，布豉饼以艾列其上灸之使温，温而热勿令破肉，如热痛即急易之，患当减，快得安稳，一日二度灸之。如先有疮孔，孔中得汁出瘥。
<strong>治痈疽发背已溃、未溃及诸肿毒方∶</strong>
栝蒌根榆白皮胡燕窠鼠坌土（各等分）
上四味为末，以女人月经衣水洗，取汁和如泥封肿上，干即易。溃者，四面封之，已觉即封，从一日至五日令瘥。
<strong>治发背，背上初欲结痈方∶</strong>
大黄升麻黄芩甘草（各三两）栀子（三七枚）
上五味咀，以水九升，煮取三升，分二服，取快利便止，不利更进。
<strong>内补散<br/>治痈疽发背已溃，排脓生肉方。</strong>
当归桂心（各二两）人参川芎浓朴防风甘草白芷桔梗（各一两）
上九味治下筛，酒服方寸匕，日三夜二。未瘥更服勿绝。（《外台》无防风、甘草、白芷）
<strong>又方治痈疽发背方。</strong>
蜀椒干姜黄芩人参（各二分）桂心（一分）白蔹甘草附子防风（各一两）川芎（二两）小豆（一合半）
上十一味治下筛，酒服方寸匕，日三夜二。
<strong>李根皮散<br/>治痈疽发背及小小瘰方。</strong>
李根皮（一升）栝蒌根半夏（各五两）通草白蔹桔梗浓朴黄芩附子（各一两）甘草当归（各二两）葛根（三两）桂心芍药（各四两）川芎（六两）
上十五味治筛，酒服方寸匕，日三。疮大困者，夜再服之。曾有人患骨从疮中出，兼有三十余痈疖，服此散瘥。
<strong>大内塞排脓散<br/></strong><strong>治发背痈肿，经年瘥后复发，此因大风或结气在内，经脉闭塞至夏月以来出攻于背，久不治，积聚作脓血为疮内漏方。</strong>
山茱萸五味子茯苓干姜（各一分）甘草石斛人参桂心芍药（各三分）巴戟天麦门冬干地黄肉苁蓉远志（各八分）当归石苇川芎（各四分）附子（二分）地胆?
上二十味治下筛，酒服方寸匕，日三夜一。稍加之。长服终身不患痈疖。
<strong>治发背方∶</strong>
用乱发灰，酒服方寸匕，亦治瘭疽。
<strong>又方</strong>猪脂敷上，日四五度，亦治发乳。（《救急方》云∶取猪羊脂切作片，冷水浸贴上，暖易之，五六十片，瘥。若初贴，少许即寒，寒定好眠甚妙）。
<strong>又方</strong>三年醋滓，微火煎令稠，和牛脂敷上。
<strong>又方</strong>猪狗牙烧灰，醋和敷上，日三四易。
<strong>又方</strong>烧古蚌灰，以鸡子白和敷之，日三易。
<strong>又方</strong>饮铁浆二升，取利，（见本论中）。
<strong>又方</strong>蛇头灰醋和敷，日三易。
<strong>又方</strong>烧鹿角灰，醋和敷之，日四五易。
