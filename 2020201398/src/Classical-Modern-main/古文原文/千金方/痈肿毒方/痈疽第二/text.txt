（脉七首论一首方八十七首脉数身无热即有内痈。
诸浮数脉，当发热，而反洗洗恶寒，若有痛处，当结为痈。
脉浮而数，身体无热，其形默默，胃中微燥，不知痛处，其人当发痈肿。
脉微而迟必发热，脉弱而数，此为振寒，当发痈肿。
凡脉滑而数，滑则为实，数则为热。滑即为营，数即为卫。营卫相逢，即结为痈。热之所过，即为痈脓。身有痛处，时时苦有疮。
问曰∶寸口脉微而涩，法当亡血若汗出。设不汗，当云何？答曰∶若身有疮，被刀器所伤，亡血之故也。
趺阳脉滑而数，法当下重少阴。脉滑而数，妇人阴中生疮。
论曰∶夫痈疽初发至微，人皆不以为急，此实奇患，惟宜速治。稍迟缓即病成。以此致祸者不一。但发背，外皮薄为痈。外皮浓者，为疽，宜急治之。
凡痈疽始发，或似小疖，或复大痛，或复小痛，或发如米粒大白脓子，此皆微候，宜善察之，见有小异，即须大惊忙，急为攻治及断口味，速服诸汤，下去热毒。若无医药处，即灸当头百壮。其大重者，灸四面及中央二三百壮，数灸不必多也。复敷以冷药种种救疗，必速瘥也。
凡用药贴，法皆当疮头处开孔，令泻热气。亦当头以火针针入四分即瘥。
凡痈疽、瘤、石痈、结筋、瘰，皆不可就针角。针角者，少用不致祸也。
凡痈，无问大小，已觉即取胶如手掌大，暖水浸令软，看大小当头上开一孔如钱眼大，贴肿上令相当，须臾干急。若未有脓者，即定不长。已作脓者，当自出。若以锋针当孔上刺出脓，大好，至瘥乃洗去胶。
凡肿，根广一寸以下名疖，一寸以上名小痈，如豆粒大者名子，皆始作。急服五香连翘汤下之，数剂取瘥乃止。
凡痈，高而光大者不大热，其肉正平无尖而紫者，不须攻之。但以竹叶黄汤申其气耳。肉正平为无脓也，痈卒痛，以八味黄散敷之。大痈七日，小痈五日。其自有坚强者，宁生破，发乳。若热手不可近者，先内服王不留行散，外摩发背膏。若背生破无苦，在乳宜令极熟候手按之，随手即起者，疮熟也，宜针之，针法要得着脓，以意消息，胸背不过一寸。
斟量不得脓，即与食肉膏散着锐头，纳痈口中，如体气热歇，即服木占斯散。五日后痈欲着痂者，即服排脓风塞散。
凡痈，破之后便绵欲死，内寒外热（缺文），肿有似痈而非者，当以手按肿上无所连，乃是风毒耳，勿针之。但服升麻汤，外摩膏。破痈口当令上留三分，近下一分针之。务令极热，热便不痛。破后败坏不瘥者，作猪蹄汤洗之，日二度。夏用二日，冬用六七日。用汤半剂亦可。凡痈坏后有恶肉者，宜猪蹄汤洗去秽，次敷食肉膏散，恶肉净后，敷生肉膏散，及摩四边，令好肉速生。当断绝房室，忌风冷，勿自劳烦，俟筋脉平复，乃可任意耳。缘新肉易伤，伤则里溃，溃则重发，发则难救，慎之慎之，白痂最忌。
凡诸暴肿，一一不同，无有近远，皆服五香连翘汤。刺去血，以小豆末敷之。其间数数以针刺去血。若失疗已溃烂者，犹服五香汤及漏芦汤下之。随热多少根据方用之，外以升麻汤拓洗熨之，摩升麻膏。（二方俱见后丹毒篇）。若生息肉者，以白茹散敷之，青黑肉去净即停止，好肉生敷升麻膏。如肌不生敷一物黄散。若敷白茹，青黑恶肉不尽者，可用漆头茹散半钱和白茹散三钱，稍稍敷之。其散各取当色单捣下筛，成散用之。此数法（《集验》用治缓疽）。
或身中忽有痛处，如遭打扑之状，各曰气痛。痛不可忍，游走不住，发作有时，痛则小热，痛定则寒，此皆由冬时受温气，至春暴寒，风来折之，不成温病，乃作气痛。宜先服五香连翘汤，摩丹参膏。又以白酒煎杨柳皮及暖熨之。有赤气点点者，即刺出血也。其五香连翘汤及小竹沥汤可服数剂。勿以一剂未瘥便止，以谓药无效，即祸至矣。中间将白薇散佳。
又有气肿痛，其状如痈肿，无头虚肿色不变，但皮急痛，不得手近，亦须服此五香汤，次白针泻之，次与蒺藜散敷之。
胸中痛短气者，当入暗室中，以手中指捺左眼，视若见光者，胸中有结痈。若不见光者，是
经云∶气宿于经络中，血气俱涩不行，壅结为痈疽也。又言∶热之所作，其后为痈，又阳气溱集，寒化为热，热盛则肉腐为脓也。由人体有热，被寒冷搏之而脉凝结不行，热气壅结成痈疽。方有灸法，亦有温治法。以其中冷未成热之时，其用冷药贴敷之。治热已成，以消热令不成脓也。赤色肿有尖头者，藜芦膏敷之。一云醋和蚌蛤灰涂，干则易之。
余平生数病痈疽，得效者即记之。考其病源，多是药气所作，或有上世服石，遂令子孙多有此疾。食中尤不宜食面，及酒蒜，及慎温床浓被。能慎之者，可得终身无他，此皆躬自验之，故特论之也。
<strong>五香连翘汤<br/>治一切恶核瘰、痈疽、恶肿患方。</strong>
青木香沉香丁香熏陆香麝香连翘射干升麻独活寄生通草（各二两）大黄（三两）
上十二味咀，以水九升，煮取四升，纳竹沥三升煮，更取三升，分三服，取快利。（《肘后》有紫葛、甘草、无通草。治恶肉恶脉、恶核风结肿气痛。《要籍喻义》有黄、甘草、芒硝各六分。《千金翼》云∶未瘥，中间常服佳。与小儿篇方小异）。
<strong>黄竹叶汤<br/>治痈疽发背方。</strong>
黄甘草黄芩芍药麦冬（各三两）当归人参石膏川芎半夏（各二两）生
上十四味咀，以水一斗二升，先煮取竹叶，取一斗，去滓，纳药，煮取三升，分四服，相去如人行二十里久，日三夜一。
<strong>八味黄散方<br/></strong>黄川芎大黄黄连芍药莽草黄芩栀子仁（等分
上八味治下筛，鸡子白和如泥，涂故帛上，随肿大小敷之，干则易。若已开口，封疮上，须开头令歇气。
<strong>王不留行散<br/>治痈肿不能溃，困苦无赖方。</strong>
王不留行子（三合，《千金翼》作一升）龙骨当归（各二两）野葛皮（半分）干姜桂心（各一两）栝蒌根（六分）
上七味治下筛，食后温酒服方寸匕，日三。以四肢习习为度，不知稍加之，令人安稳，不?
?》云∶治痈疽及诸杂肿已溃，皆服之。）
<strong>内补散<br/>治痈疽发背，妇人乳痈、诸疖未溃者，便消不消者，令速溃疾愈方。</strong>
木占斯人参干姜（一云干地黄）桂心细辛浓朴败酱防风栝蒌根桔梗甘草（各一两）
上十一味治下筛，酒服方寸匕。药入咽觉流入疮中。若痈疽灸之不能发坏者，可服之。
未坏者去败酱。已发脓者，纳败酱。服药日七八，夜二三，以多为善。若病在下，当脓血出，此为肠痈也。病在里痛者，服此即不痛。长服治诸疮及疽痔，已溃便早愈，医人不知用此药。发背无有治者，若始觉背上有不好处而渴者，即勤服之。若药力行，觉渴止便消散。若虽已坏，但日夜服勿住药，肿自消散不觉。欲长服者，当去败酱。妇人乳痈，宜速服此。一方无桂心，名木占斯散，主痈疽坚结。若已坏者，速愈。未坏者，使不成痈便消。（张文仲无桂心。刘涓子云∶此是华佗方）。
<strong>排脓内塞散<br/>治大疮热退，脓血不止，疮中肉虚疼痛方。</strong>
防风茯苓白芷桔梗远志甘草人参川芎当归黄（各一两）浓朴（二两）桂心（二分）附子（二枚）赤小豆（五合，酒浸熬之）
上十四味治下筛，酒服方寸匕，日三夜一。
<strong>猪蹄汤<br/>治痈疽发背方。</strong>
猪蹄（一具，治如食法）黄黄连芍药（各三两）黄芩（二两）蔷薇根野狼牙根（各八两）
上七味咀，以水三斗，煮猪蹄令熟，澄清取二斗，下诸药，煮取一斗，去滓，洗疮，一食顷，以帛拭干，贴生肉膏，日二。如痛加当归、甘草各二两。
<strong>又方</strong>治痈疽发十指，或起膀胱，及发背后生恶肉者方。
猪蹄（一具，治如食法）当归芎芍药大黄黄芩独活莽草（各一两）
上八味咀，以水三斗，煮猪蹄取八升，去滓，纳诸药，取四升，去滓，渍疮两食顷洗，拭干敷麝香膏。
<strong>麝香膏<br/>治痈疽及发背诸恶疮，去恶肉方。</strong>
麝香茹（一作真珠）雄黄矾石（各一两）
上四味治下筛，以猪膏调和如泥涂之，恶肉尽止，却敷生肉膏。
<strong>食恶肉膏方<br/></strong>大黄川芎莽草真珠雌黄附子（生用各一两）白蔹矾石黄芩茹（各二两）雄黄（半两）
上十一味咀，以猪脂一升半，煎五六沸，去滓，纳茹、矾石末，搅调敷之疮中，恶肉尽乃止。
治痈肿，恶肉不尽者方∶蒴灰锻石（《肘后》作白炭灰）
上二味各淋取汁，合煎如膏，膏成敷之，食恶肉，亦去黑子。此药过十日不中用。
<strong>又方</strong>生地黄汁煎如胶，作饼子贴之，日四五度。
<strong>漆头茹散<br/>食恶肉散方。</strong>
漆头茹硫黄丹砂麝香马齿矾雄黄雌黄白矾（各二两）
上八味治下筛，以粉之，吮食恶肉。（《翼方》敷贴，无白矾、雌黄，有藜芦。云∶亦作膏和敷之，又处疗痈疽篇无丹砂。《广济方》疗痈肿脓溃，疮中有紫肉，破不消，以此散掺或内蚀之）。
<strong>白茹散<br/></strong>茹矾石雄黄硫黄（各二分
上四味治下筛，纳疮中，恶肉尽即止，不得过好肉。
<strong>生肉膏<br/>治痈疽、发背坏后生肉方。</strong>
生地黄（一斤）辛夷（二两）独活当归大黄黄川芎白芷芍药黄芩续断（各一两）薤白（五两）
上十二味咀，以腊月猪脂四升，煎取白芷、黄下之，去滓，敷立瘥。
<strong>又方</strong>干地黄（三两）甘草当归白芷苁蓉蜀椒细辛（各二两）乌喙（六分，生用）蛇衔（一两）薤白（二十茎）
上十味咀，以醋半升渍一宿，次日以猪膏三斤，煎令沸三上三下，膏成涂之，立瘥蛇衔
<strong>生肉膏<br/>治痈疽金疮败坏者方。</strong>
蛇衔当归（各六分）干地黄（三两）黄连黄黄芩大黄续断蜀椒芍药白芨川芎莽草白芷附子甘草细辛（各一两）薤白（一把）
上十八味咀，醋渍二宿，以腊月猪脂七升煎，三上三下，醋尽下之，去滓，取敷，日二夜一。（崔氏有大戟、独活各一两，无地黄、黄、黄连、续断、白芨、川芎、白芷、甘草）。
<strong>五香汤<br/></strong>治热毒瓦斯卒肿，痛结作核，或似痈疖而非使人头痛、寒热气急者，数日不除杀?
青木香藿香熏陆香沉香丁香（各二两）
上五味咀，以水五升，煮取二升，分三服。不瘥更作，并以滓敷肿上。（《千金翼》以麝香代藿香）。
<strong>漏芦汤<br/>下之之方。</strong>
漏芦白芨黄芩麻黄白薇枳实升麻芍药甘草（各二两）大黄（三两）
上十味咀，以水一斗，煮取三升，分为三服，快下之，无药处单用大黄亦得。（《肘后》云∶治痈疽、丹疹、毒肿、恶肉。《千金翼》无白薇。刘涓子无芍药，有连翘，治时行热毒变作赤色，痈疽、丹疹、毒肿及目赤痛生障翳。若热盛者，可加芒硝二两。《经心录》无白薇，作知母、犀角、芒硝各二两）。
<strong>丹参膏方<br/></strong>丹参蒴莽草蜀椒踯躅（各二两）秦艽独活白芨牛膝菊花己（各一两）
上十二味咀，以醋二升，渍一宿，夏半日。如急用便煎猪脂四升，煎令醋气歇，慢火煎，去滓，用敷患处，日五六度。（《肘后》云∶用防风不用防己，治恶肉、恶核、瘰、风结诸肿。云∶此膏亦可服）。
<strong>小竹沥汤<br/>治气痛方。</strong>
淡竹沥（一升）射干杏仁独活枳实白术防己防风秦艽芍药甘草茵芋茯苓黄芩麻黄（各二两）
上十五味咀，以水九升，煎取半，下竹沥，取三升，分四服。
<strong>白薇散方<br/></strong>白薇防风射干白术（各六分）麻黄秦艽当归防己乌头青木香天门冬枳实独活葳蕤山茱萸（各四分）柴胡白芷（各三分）莽草蜀椒（各?
上十九味治下筛，以浆水服方寸匕，日三，加至二匕。
<strong>蒺藜散<br/>治气肿痛方∶</strong>
上用蒺藜子一升，熬黄为末，以麻油和如泥，炒令焦黑，敷故熟布上，如肿大小，勿开孔贴之。无蒺藜以赤小豆为末，和鸡子如前敷，干即易，妙。
<strong>藜芦膏<br/>治赤色肿，有尖头者方。</strong>
藜芦（二分）黄连矾石雄黄松脂黄芩（各八分）
上六味为末，以猪脂三升煎令熔，调和敷上癣头疮极效。又治浅疮，经年抓搔痒处成孔者。
<strong>瞿麦散<br/>治痈排脓止痛，利小便方。</strong>
瞿麦（一两）芍药桂心赤小豆（酒浸熬）麦门冬川芎黄当归白蔹（各二两）
上九味为末，先食，酒下方寸匕，日三。
（《翼方》有细辛、苡仁、白芷，不用桂心、麦门冬、白蔹，治诸痈溃及未溃疮中疼痛，脓血不绝而不可忍者）。
<strong>薏苡仁散<br/>治痈肿令自溃，长肉方。</strong>
薏苡仁桂心白蔹当归苁蓉干姜（各二两）
上六味治下筛，先食，温酒服方寸匕，日三夜二。
<strong>黄茯苓汤<br/>治痈疽溃后脓太多，虚热方。</strong>
黄麦门冬（各三两）生姜（四两）五味子（四合）川芎茯苓桂心（各二两）大枣（二十枚）
上八味咀，以水一斗半，煮取四升，分六服。（《翼方》有远志、人参、当归各二两，甘草六两）。
<strong>内消散<br/>治凡是痈疽，皆宜服之方。</strong>
赤小豆（醋浸一升，熬）人参甘草瞿麦当归猪苓黄芩（各二两）白蔹薏仁黄（各三两）防风（一两）升麻（四两）
<strong>皮散<br/>治痈疽脓血内漏，诸漏败坏，男发背女乳房及五痔，皆宜服之方。</strong>
皮蜂房（各一具）地榆附子桂心当归续断（各五分）干姜蜀椒本（各四分）浓朴（六分）
上十一味治下筛，空腹以酒服方寸匕，日三，取瘥。加斑蝥七枚，益良。
凡患肿，皆因宿热所致，须服冷药，瘥后有患冷利不止者方∶
人参龙骨赤石脂甘草干姜（各二两）附子（一枚）
上六味咀，以水八升，煮取二升半，分三服。
<strong>栀子汤<br/>治表里俱热，三焦不实，身体生疮及发痈疖。大小便不利方。</strong>
栀子仁（二七枚）芒硝（二两）黄芩甘草知母（各三两）大黄（四两）
上六味咀，以水五升煮减半，下大黄，取一升八合，去滓，纳芒硝，分三服。
<strong>五利汤<br/></strong>治年四十已还强壮，常大患热，发痈疽无定处，大小便不通方（刘涓子名大黄?
芒硝（一两）升麻黄芩（各二两）大黄（三两）栀子仁（五两）
上五味咀，以水五升，煮取二升四合，去滓，下芒硝，分四服，快利即止。
<strong>干地黄丸<br/>凡壮热人能长服之，终身不患痈疽，令人肥悦耐劳苦方。</strong>
干地黄（五两）芍药甘草桂心黄黄芩远志（各二两）石斛当归大黄（各三?
上十五味为末，蜜丸如桐子大，酒服十丸，日三，加至二十丸。
<strong>又方治虚热消疮疖方。</strong>
干地黄（四两）大黄（六两）芍药王不留行茯苓甘草远志麦门冬人参升麻黄芩（各三两）桂心（六两）
上十二味为末，蜜和丸如梧子大，酒服十丸，日三，加至二十丸，久服令人肥健。
一方有枳实三两（《外台》无甘草、远志、麦门冬、人参、升麻、黄芩）。
<strong>又方</strong>治虚劳客热，数发痈肿疮疖，经年不除方。
干地黄（四两）黄黄芩大黄黄连泽泻细辛（各三两）甘草桂心芍药茯苓干漆（各二两）人参（一两）天冬（五两）
上十四味为末，蜜丸如梧子大，酒服十丸，日三夜一，加至二十丸。久服延年，终身不发痈疽。凡方中用大黄薄切，五升米下蒸熟，曝干用之，热多倍大黄。（《要籍喻义》不用泽泻）。
<strong>地黄煎<br/>补虚除热，散乳石毒痈疖痔疾，悉宜服之方。</strong>
生地黄随多少，三捣三压，取汁令尽，铜器中，汤上煮，勿盖覆令泄气，得减半，出之，布绞去粗滓，再煎令如饧，丸如弹丸许，酒服，日三，勿加，百日痈疽永不发。
<strong>枸杞煎<br/>治虚劳，轻身益气，令人有力，一切痈疽永不发方。</strong>
枸杞三十斤锉，叶生至未落可用茎，叶落至未生可用根，以水一石，煮取五斗，去滓淀，将滓更入釜与水根据前，煮取五斗，并前澄清去淀，釜中煎，取二斗许，更入小铜锅子煎如饧止，或器盛。重汤煮更好。每日旦服一合半，日再，渐加。
<strong>治风湿体痛，不能饮食，兼痈疽后补虚羸方∶</strong>
蔷薇根枸杞根（各一百斤）生地黄食蜜（各十斤）
上四味咀，先以水煮二根令味浓，取二斛去淀，次纳地黄煮令烂，绞去滓，微火煎令如粥，次纳蜜和令相得，每食后服如弹丸许。
<strong>拓肿方∶</strong>
大黄黄芩白蔹芒硝（各三分）
上四味咀，以水六升，煮取三升汁，以故帛四重蘸汁中，以拓肿处，干即易之，无度数，昼夜为之。
<strong>又方</strong>青木香犀角大黄栀子仁紫檀香升麻黄芩羚羊角黄连甘草芒硝射干黄柏白蔹（各二两）地黄汁（五合）麝香（二分研入）
上十六味咀，以水五升，煮取二升少冷，以故帛两重蘸汤中，拓肿处，干即易之，日夜数百度。
<strong>又方</strong>治颈项及胸背有大肿赤发，即封之令不成脓方。
朴硝（五两）香豉生地汁（各半斤）
上三味合捣，煮令地黄烂熟，敷肿处，浓二分，日三四易，至瘥止，此兼治一切肿。
<strong>又方治痈肿痛烦闷方。</strong>
用生楸叶十重贴之，以帛裹令缓急得所，日二易。止痛兼消肿蚀脓，甚良，胜于他物。
如冬月先收干者，临用时以盐润之。亦可薄削楸皮用之。
<strong>又方治大人小儿痈肿方。</strong>
用生猪脑子敷纸上贴之，干则易之，日三度。
<strong>又方</strong>芥子为末，汤调，敷纸上贴之。（《千金翼》以猪胆和涂之）。
<strong>又方</strong>白姜石末，蒜和捣，敷上。
<strong>又方</strong>捣马鞭草，敷上即头出。
<strong>灸方<br/></strong>灸两足大KT趾歧中立瘥，仍随病左右。
<strong>治痈始觉肿令消方∶</strong>
大黄通草葶苈莽草（各等分）
上四味为末，以水和敷上，干则易之。
又方以莨菪末，三指撮，水和服之，日三。神良。
<strong>治痈方∶</strong>
以芫花为末，胶和如粥敷之。
治痈疽发腹背阴匿处，通身有数十痈者方∶
取干牛屎烧灰，治下筛，以鸡子白调涂之，干复易。
<strong>若已结脓使聚长方∶</strong>
栝蒌根为末，苦酒和敷，燥复易，赤小豆亦佳。
<strong>治痈有脓令溃方∶</strong>
用鸡羽三七枚烧末，服之即溃。
<strong>又方</strong>人乳和面敷上，比晓脓血尽出，不用手近。
治痈肿发背初作，及经十日以上，肿赤热毒瓦斯盛，日夜疼痛，百药不效方∶
鸡子（一枚）新出狗屎（如鸡子大）
上二味搅和，微火煎令稀稠得所，捻作饼子，于肿头坚处贴之，以纸粘贴，以帛抹之，时时看视，觉饼子热即易，勿令转动及歇气，经一宿定。如多日患者，三日贴之，一日一易，至瘥止。此方秽恶不可施之贵胜，然其愈疾一切诸方皆不可及，自外诸方还复备员设仪注而已。学人当晓此方，以备诸急尔。
<strong>乌麻膏<br/></strong>治诸漏恶疮，一十三般疔肿，五色游肿，痈疖毒热，狐刺蛇毒，狂犬虫野狼六畜所伤不可识者，二十年漏金疮，中风，皆以此膏贴之，恶脓尽即瘥。止痛生肌，一贴不换药，唯一日一度拭去膏上脓再贴之，至瘥止。
生乌麻油（一斤）黄丹（四两）蜡（四分）
上三味，以腊日前一日从午，纳油铜器中微火煎至明旦，看油减一分，下黄丹消尽，下蜡令沫消，药成，至午时出。惟男子合之。毋令小儿、女子、六畜等见。
<strong>治诸肿贴方∶</strong>
紫葛（十分）大黄（五分）青木香（一分）元参白蔹黄芩黄连榆白皮升麻由跋?
上十一味治下筛，以生地黄汁和如泥，敷肿上，干则易。无地黄汁以米醋和之。
<strong>松脂膏<br/>治痈肿方。</strong>
松脂（一斤半）猪脂（一合半）黄芩黄连黄大黄当归芍药川芎?
上八味咀，合二脂，微火煎，三上三下，绵绞去滓，火炙敷纸上，随肿大小贴之，日三易，即瘥。
<strong>又方</strong>松脂（一斤）猪脂（半斤）白蜡（四两）大黄（一两）黄芩黄连黄柏当归芍药川芎细辛白芷防风莽草白蔹（各半两）
上十五味咀，先煎二脂、白蜡令烊，次纳诸药，煎三上三下，以绵及布绞，注水中为饼，取少许火炙之，敷油纸上贴疮处。（《翼方》有黄一两）。
<strong>青龙五生膏<br/></strong>治痈疽痔漏，恶疮、脓血出，皆以此方导之。
生梧桐白皮生桑白皮生柏白皮生青竹茹生龙胆草（各五两）蜂房皮蛇蜕皮（各一具）雄黄雌黄（各一两）蜀椒附子川芎（各五分）
上十三味咀，以三年苦酒二斗浸一宿，于炭火上炙干捣，下细筛，以猪脂二升半，微火煎令相得如饴，以新白瓷器盛着水中，随病深浅敷之，并以清酒服如枣核大，日一。
<strong>治痈疽、痔漏、恶疮、妇人妒乳、漆疮方∶</strong>
野葛芍药薤白当归通草（各二分）附子（一分）
上六味咀，醋浸半日，先煎猪脂八合，令烟出，纳乱发二分令消尽，下之待冷，又纳松脂八分，蜡二分，更着火上和，次纳诸药煎令沸，三上三下，去滓，以故帛敷药贴肿上，干即?
<strong>灭瘢膏<br/>治诸色痈肿、恶疮瘥后有瘢痕方。</strong>
安息香（一作女萎）矾石野狼毒羊踯躅乌头附子野葛白芷乌贼骨皂荚天雄芍药川芎赤石脂大黄当归莽草石膏干地黄地榆白术续断鬼臼蜀?
上二十六味捣末，用成煎猪脂四斤，和煎，三上三下，以好盐一大匙下之，膏成须服者，与服。须摩者，与摩，勿近目处。忌妊娠人。若灭瘢，以布揩令伤敷之。若鼻中息肉，取如大豆纳鼻中。如瘀血者，酒服如枣核大。痔漏者，以绵裹如梅子大纳下部。中风者，摩患上取瘥。崩中亦纳之。其灭瘢，取少许和鹰屎白敷之，取腊日合之神效。（《翼方》有石一两）。
<strong>治脓溃后，疮不合方∶</strong>
烧鼠皮一枚为末，敷疮孔中。
<strong>又方</strong>熟嚼大豆敷之。
<strong>又方</strong>炒乌麻令黑熟捣，敷之。
<strong>又方</strong>牛屎敷之，干即易。
<strong>又方</strong>烧破蒲席灰，腊月猪脂和，纳孔中。
<strong>治痈疖久不瘥方∶</strong>
用马齿菜捣汁煎，敷之。
治痈溃后脓不断，及为诸物刺伤疮不瘥方∶
石硫黄粉上一味，取箸一茎，碎头，少湿，纳硫黄中以刺疮孔，疮瘥为度。
<strong>治痈肉中如眼，诸药所不效者方∶</strong>
取附子削令如棋子安肿上，以唾贴，以火炙之，令附子欲焦，复唾湿，以火炙之，如是三度，令附子之热气彻内即瘥。此法极妙。
<strong>练石散<br/></strong><strong>治痈有坚如石核者，复大色不变，或作石痈方。</strong>
粗理黄石（一斤）鹿角（半斤烧）白蔹（三两）
上三味，以醋五升，烧石赤纳醋中不限数，以醋减半止，细捣末，以余醋和如泥，浓敷之，干即易，取消止，尽更合。诸漏及瘰，其药悉皆用之。仍火针针头破敷药。又单磨鹿角、半夏末和敷之，不如前方佳也。
<strong>治石痈坚如石，不作脓者方∶</strong>
生商陆根熟捣敷之，干即易，取软为度。
又治湿漏诸痈疖。
<strong>又方</strong>蜀桑根白皮阴干捣末，烊胶，酒和药敷肿，根即拔。
<strong>又方</strong>莨菪子为末，醋和敷疮，根即拔。
<strong>又方</strong>蛇蜕皮贴之，经宿便瘥。
<strong>又方</strong>栎子一枚，以醋于青石上磨之，以涂肿上，干更涂，不过十度，即愈。
<strong>又方</strong>梁上尘葵根茎灰（等分）
上二味以醋和敷之，即瘥。
<strong>又方</strong>当上灸百壮，石子当碎出。如不出，益壮数乃佳。凡发肿至坚有根者，名曰石痈。
<strong>治恶毒肿或着阴卵，或着一边，疼痛挛急，引小腹不可忍者，一宿杀人方∶</strong>
取茴香草捣汁，饮一升，日三四服，滓敷肿上。冬月阙生者，根亦可用。
<strong>治风劳毒肿，疼痛挛急，或牵引小腹及腰髀痛方∶</strong>
用桃仁一升研，以酒三升搅和，顿服之。浓衣被盖令汗，不过三剂瘥。
<strong>治脚肿向上至腹，即杀人者方∶</strong>
用赤小豆一斗，以水三斗煮令烂，出豆以汁浸脚至膝，每日一度，瘥止。若已入腹不须浸，但煮豆食之。忌盐菜米面等。渴饮汁，瘥乃止。
<strong>麻子小豆汤<br/></strong><strong>治毒肿无定处，或赤色恶寒，或心腹刺痛烦闷者，此是毒瓦斯深重所致方∶</strong>
麻子赤小豆（各五升）生商陆（三升）附子（二两）射干（三两）升麻（四两）
上六味咀，以水四斗，先煮四味，取二斗半，去滓，次研麻子碎，和汁煮一沸，去滓，取汁煮豆烂，其汁每服五合，日二夜一。当利小便为度，肿退即瘥，并食豆。
<strong>治一切肿毒，疼痛不可忍者方∶</strong>
取蓖麻子熟捣，敷之即瘥。
<strong>治诸疮着白痂复发方∶</strong>
大蒜鼠屎香墨（等分）
上三味为末，敷之日三。
<strong>治疖子方∶</strong>
凡疖无头者，吞葵子一枚，不得多服。
<strong>又方</strong>生椒末釜下土（等分）
上二味为末，醋和涂之。（《翼方》有曲末，为三味）。
<strong>又方</strong>狗头骨芸薹子（等分）
上二味为末，醋和敷之。
<strong>又方</strong>以鼠粘根叶贴之。
<strong>又方</strong>雀屎水和敷之。
<strong>又方</strong>烧葛蔓灰封上，自消。牛粪灰封之亦佳。
