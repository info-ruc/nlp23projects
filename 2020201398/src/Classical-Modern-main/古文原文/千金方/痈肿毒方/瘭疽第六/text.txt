<spanstyle= font-family:FangSong_GB2312; >（论一首十四条方九十三首灸法四首）</span>
论曰∶瘭疽者，肉中忽生点子如豆粒，小者如黍粟，剧者如梅李，或赤、或黑、或青、或白，其状不定，有根不浮肿，痛伤之应心，根深至肌，经久便四面悉肿，黯熟紫黑色，能烂坏筋骨。若毒散，逐脉入脏杀人。南人名为拓着毒浓肉处，即割去之。亦烧铁烙之，令焦如炭。或灸百壮。或饮葵根汁，或饮蓝青汁，若犀角汁及升麻汁、竹沥黄龙汤等诸单方治，专去其热取瘥。其病喜着十指，故与代指相似，人不识之，呼作代指，不急治，亦逐脉上入脏杀人。南方人得之，皆斩去其指。初指头先作黯，后始肿赤黑黯，痛入心是也。
代指者，先肿热痛，色不黯，缘爪甲边结脓。剧者，爪皆脱落。此谓之代指病也。但得一物，冷药汁拓渍之佳。若热盛服漏芦汤，（方见本卷痈疽门）及拓渍之。敷升麻膏（方见本卷丹毒门）亦可。针去血，不妨洗渍涂膏也。复有恶肉病者，身上忽有肉如赤豆粒，突出便长，推出如牛马乳，上如鸡冠状，不治自长出不止，亦不痛痒，此由春冬时受恶风入肌脉中，变成此疾，治之宜服漏芦汤，外烧铁烙之，日日为之，令焦尽，即以升麻膏敷上，积日乃瘥。
又有赤脉病者，身上忽有赤脉络起陇耸如死蚯蚓之状，视之如有水在脉中，长短皆逐脉所处，此由春冬受恶风入络脉中，其血肉瘀所作也，宜五香连翘汤（方见本卷痈疽门）及竹沥等治之。刺去其血仍敷丹参膏（方见本卷痈疽门）。亦用白鸡屎涂之良。
恶核病者，肉中忽有核累累如梅李核，小者如豆粒，皮肉疼痛壮热恶寒是也。与诸疮根瘰结筋相似。其疮根瘰因疮而生，是缓无毒。恶核病卒然而起有毒，若不治入腹，烦闷杀人，皆由冬月受温风，至春夏有暴寒相搏，气结成此毒也。但服五香汤主之（方见本卷痈疽门）。又以小豆末敷之，亦煮汤渍时时洗之，消后以丹参膏敷之，令余核尽消。凡恶核初似被射工毒无常定处，多恻恻然痛，或时不痛。人不痛者即不忧，不忧则救迟，救迟则杀人，是以宜早防之。尤忌食鸡、鱼、猪、牛、马、驴等肉。其疾初如粟米，或似麻子，在肉里而坚似，长甚速。初得多恶寒，须臾即短气，取吴茱萸半斤作末，水一升和，绞取汁，顿服，以滓?
凡KT病喜发四肢，其状赤脉起如编绳，急痛壮热。其发于足，喜从起至踝，亦如编绳，故云KT病也。发于肾，喜着腋之下，皆由久劳热气盛为湿凉所折，气结筋中成此病也。若不急治，其久溃脓，亦令人筋挛缩也。若不消溃，其热气不散，多作趺病，漏芦汤主之。泻后锋针数针去恶血，气针泻其根，核上敷小豆末，取消为度。又用治丹法治之。又用治痈三味甘草散敷之（无方）。若溃，敷膏散一如痈法。
恶核KT病瘭疽等，多起岭表，中土鲜有，南方人所食杂类繁多，感病亦复不一，仕人往彼深须预防，防之无法，必遭其毒，惟五香汤、小豆散（即麻子小豆散，本卷痈疽门），吴茱萸皆其要药。
凡附骨疽者，以其无破（《外台》作故）附骨成脓，故名附骨疽。喜着大节解中，丈夫、产妇喜着中，小儿多着脊背。大人急着者，先觉痛不得动摇，按之应骨痛，经日便觉皮肉渐急，洪肿如肥状是也。小儿才手近便大呼，即是肢节有痛候也。大人缓着者，先觉肌烘烘然，经日便觉痛痹不随。小儿四肢不能动摇，亦如不随状。看肢节解中，若有肌烘烘处，不知是附骨疽。令遍身成肿不至溃，体皆有青黯，大人亦有不别，呼为贼风风肿，不知是疽也。
凡又夏秋露卧，为冷所折，风热伏结而作此疾。急者热多风少，缓者风多热少。小儿未知取风冷，何故而有此疾？由其血盛肌嫩为风折之，即使凝结故也。凡初得附骨疽，即服漏芦汤下之。敷小豆散得消。可服五香连翘汤（方见本卷痈疽门中）。
凡贼风，其人体卒无热，中暴风冷，即骨解深痛不废转动，按之应骨痛，久即结痛，或结瘰，其附骨疽久即肿而结脓，以此为异。若治附骨作贼风，则增益病深脓多。若治贼风作附骨，则加风冷，遂成瘰偏枯挛曲之疾也。疗之之效，皆在善始耳。此非天下至精，其孰能与于此。若候附骨与贼风为异者，附骨之始，未肿但痛而已。其贼风但痛不热，附骨则其上壮热，四体乍寒乍热，小便赤，大便涩而无汗，若得下却热并开发腠理，便得消也。纵不消尽，亦得浮浅近外。凡贼风，但夜痛，骨不可按抑，不得回转，痛处不壮热，亦不乍寒乍热，觉身体索索然，冷欲得热熨，痛处即小宽，时复有汗出，此为贼风证也。宜针灸熨爆。
服?
又有风热毒相搏为肿，其状先肿上生瘭浆，如火灼处，名曰风热毒，治之一如丹法。
又有洪烛疮，身上忽生瘭浆，如沸汤洒。剧者遍头面，亦有胸胁腰腹肿缓，通体如火汤灼瘭起者是也。治之法，急服漏芦汤下之，外以升麻膏敷之。其敷升麻膏若无效，一根据敷丹方。
凡热疮起，便生白脓黄烂，疮起即浅，但出黄汁名肥疮。
浸淫疮者，浅，搔之，蔓延长不止。瘙痒者，初如疥，搔之转生汁，相连者是也。
疮者，初作亦如肥疮，喜着手足，常相对生，随月生死，痛痒坼裂，春夏秋冬随瘥剧者是也。
有久痈余疮，败为深疽者，在胫间喜生疮中水恶露寒冻不瘥，经年成骨疽，亦名疮。深烂青黑，四边坚强，中央脓血汁出，百药不瘥，汁溃好肉处皆虚肿，亦有碎骨出者，可温赤龙皮汤渍（方见二十三卷肠痈篇）。夏月日日洗，冬月四日一洗。青肉多可敷白茹散（方见本卷痈疽门中）。食去恶肉，可三日一敷之止。后长敷家猪屎散（方见本卷痈疽门），得瘥止。取猪屎烧灰作末如粉，至疮中令满，白汁出吮去，随更敷之瘥止。若更青肉，复着白茹散，如前法家猪屎散取平复。
凡骨疽百药不瘥者，可疮上以次灸之，三日三夜便瘥。如疮不瘥，瘥而复发，骨从孔中出者，名为骨疽，取先死乌雌鸡一只，去肉取骨，熬焦如炭，取三家牛木刮取屑，三家甑HT?
<strong>治瘭疽秘方∶</strong>
射干甘草枳实升麻干地黄黄芩（各八分）麝香（二分）前胡（三分）犀角（六分）大黄（十分）
上十味咀，以水九升，煮取三升，下大黄一沸，去滓，纳麝，分三服，瘥止。亦不限剂数（《外台》无黄芩）。
<strong>治瘭疽着手足肩背、累累如米起色白，刮之汁出，瘥后复发方∶</strong>
黄（六分）升麻（四分）款冬花（二分）附子苦参（《范汪》无）赤小豆（各一分）
上六味为末，酒服方寸匕，稍加，日三服。
<strong>猪蹄汤<br/>治瘭疽诸疽，十指头赤痒痛方。</strong>
白芷大黄芎黄芩黄连甘草细辛本当归藜芦莽草（各一两）
上十一味咀，以水二斗，先煮猪蹄一具，取一斗煮药，取五升浸疮，即瘥。
<strong>又方</strong>灶屋尘灶突尘釜下土（各一斤）
上三味合研令匀，以水一斗煮三沸，取汁洗，日三四度。
<strong>治瘭疽着手足肩背，忽发累累如赤豆，剥之汁出方∶</strong>
<strong>又方</strong>剥去疮痂，以温醋泔清洗之，以胡燕窠和百日男儿屎如膏，敷之。
<strong>又方</strong>腊月糖昼夜连浸数日，乃愈。
鲫鱼（一枚，长三寸者）乱发（如鸡子大）猪脂（一升）
上三味，煎为膏敷之。
<strong>治瘭疽浸淫多汁，日渐大方∶</strong>
黄连（二两）胡粉甘草茹（各二分）
上四味治下筛，以粉疮上，日三四度。
<strong>又方</strong>青木香滑石龙骨（各三两）胡粉（一两）米粉（一升）
上五味为末，稍粉病上，日三。
<strong>又方</strong>芜菁子熬捣碎，帛裹展转敷上良。
<strong>又方</strong>麻子熬作末，摩上良。
<strong>又方</strong>酒和面敷之。
<strong>又方</strong>以猪胆敷之良。
<strong>又方</strong>乱发灰服方寸匕，日三。亦治发背。
<strong>又方</strong>芸薹菜煮取汁一升服之，并食干熟芸薹数顿，少与盐酱。冬月研子，水和服之又方枸杞根并葵根叶煮汁，煎令如饴，随意服之。
<strong>治疽溃后方∶</strong>
以盐汤洗拭了，烧皂荚灰粉上，良。
<strong>又方</strong>牛耳中垢敷之良。
<strong>又方</strong>梁上尘和车中脂敷之。
<strong>又方</strong>生麻油滓，绵裹布疮上，虫出。
<strong>又方</strong>以沸汤灌疮中三四遍（汤一作饧）。
<strong>治疽似痈而小有异，脓如小豆汁，今日去明日满者方∶</strong>
用芸薹熟捣，湿布袋盛之，埋热灰中更互熨之，不过二三度安瘥，冬用干者。
<strong>又方</strong>皂荚煎汤洗疮拭干，以柏皮为末敷，勿令作痂。
<strong>治风疽方（凡脚及曲中痒，搔则黄汁出是也，灸法见后）∶</strong>
以青竹筒一枚，径一寸半，长三尺，中着大豆一升，以糠、马屎二种烧取火，当竹筒中烧之，以器承两头取汁，先以泔清和盐，热洗疮了，即涂豆汁，不过三度，极效。
<strong>又方</strong>嚼胡麻敷，以绵裹之，日易神良。
<strong>治石疽，状如痤疖而皮浓方∶</strong>
捣谷子敷之。亦治金疮。
<strong>治久痈疮败，坏成骨疽方∶</strong>
用龙骨末，粉疮四面，浓二分。以膏着疮中，日二易。虫出如发，尽愈。膏方如下。
大虾蟆（一枚自死者）乱发（如鸡子大）猪脂（一斤）
上三味，取二味纳脂中煎，略消尽，下待冷，更纳盐一合搅和，充前用。
<strong>治疮久不瘥，瘥而复发，骨从孔中出，名骨疽方∶</strong>
以猪胆和楸叶捣，封之。
<strong>又方</strong>捣白杨叶末，敷之。
<strong>又方</strong>捣芜菁子敷之，帛裹，日一易。
<strong>又方</strong>穿地作坑，口小里大，深二尺，取干鸡屎二升，以艾及荆叶捣碎，和鸡屎令可燃火，坑中烧之，令烟出，纳疽于坑中熏之，以衣拥坑口，勿泄气，半日当有虫出，甚效。
<strong>治附骨疽方∶</strong>
槲皮烧为末，饮服方寸匕。
<strong>又方</strong>新剥鼠皮如钱孔大，贴肿上，即脓出。已溃者，取猪脊上脂，贴之。
<strong>治疽卒着五指，筋急不得屈伸方∶</strong>
灸踝骨中央数十壮，或至百壮。
<strong>治久疽方∶</strong>
用鲫鱼一枚，破腹勿损，纳白盐于腹中，以针缝之，入铜器中火上煎，令干作末，敷疽疮中。无脓者，以猪脂和敷上，小痛毋怪也，十日瘥。
<strong>又方</strong>灸间使后一寸，随年壮，立瘥。
<strong>苦瓠散<br/>治浸淫疮方（疮表里相当名浸淫疮）。</strong>
苦瓠（一两）蜂房蛇蜕（各半两）大豆（半合）梁上尘（一合）
上五味治下筛，以粉为粥和敷纸上，贴之，日三。（《古今录验》无大豆。）
<strong>又方</strong>煎饼乘热拓之。亦治细癣。
<strong>又方</strong>猪牙车骨年久者，槌破烧令脂出，热涂之。
<strong>又方</strong>苦楝皮若枝，烧作灰敷上，干者以猪脂和涂之。并治小儿秃疮及诸恶疮。
<strong>治疮方∶</strong>
用醋一升温令沸，以生薤一把纳中，封疮上，瘥为度。
<strong>又方</strong>捣桃叶和鲤鱼糁封之。亦可以敷上。
<strong>又方</strong>炒腊月饴糖敷之。
<strong>又方</strong>烧故履系为末，敷之。
<strong>又方</strong>烧松根取脂涂之。
<strong>治燥方∶</strong>
用醋和灰涂之。
<strong>又方</strong>以热牛屎涂之。
<strong>治湿方∶</strong>
烧干虾蟆和猪脂敷之。
<strong>治疥百疗不瘥方∶</strong>
楝实（一升）桃皮苦参地榆根（各五两）
上四味咀，以水一斗，煮取五升，温洗之，日一度。治久疥湿疮，浸淫日广，痒不可堪，搔之黄汁出。
<strong>瘥后复发方∶</strong>
用羊蹄根净去土，细切，熟熬，以醋和，熟捣，洗净疮敷上，一时顷，以冷水洗之，日一度。又阴干作末，痒时搔则汁出，以粉之，又以生葱根揩之。（《千金翼》无葱字。）
治一切疮（凡脚及曲中痒，搔则黄汁出，是名风疽）∶
灸足大指歧间二七壮。
又灸大趾头亦佳。
<strong>治诸疮因风致肿方∶</strong>
烧白芋灰温汤和，浓三分敷疮上，干即易，五六度瘥。
<strong>又方</strong>栎根皮三十斤锉，以水三斛，煮令热，下盐一把，令的的然热浸疮，当出脓血，日日为之瘥止。
<strong>治恶露疮方∶</strong>
捣薤叶敷疮口，以大艾炷灸药上，令热入内即瘥。
<strong>治恶疮方∶</strong>
矾石松脂乱发蜡（各二分）猪膏（四两）
上五味煎发候消，纳矾石，次纳松脂，次纳蜡，去滓，先刮洗疮令净，然后用药涂之，日二三。不痛久疮，时愈新疮、迟愈、疥、痒疮、头秃者，皆即愈生发。
<strong>又方</strong>烧扁竹灰和楮白汁涂之。
<strong>又方</strong>羊屎、麻根烧烟断膏和封上。有汁者，干敷之。
<strong>又方</strong>以面一升作饼大小覆疮，灸上令热，汁出尽瘥。
<strong>治恶疮似火烂洗汤∶</strong>
用白马屎曝干，以河水和煮十沸，绞出汁洗之。
<strong>治恶疮，其大如钱，名曰马疥疮∶</strong>
以水渍自死蛇一头，令烂去骨，以汁涂之，随瘥。
<strong>治恶疮十年不瘥似癞方∶</strong>
蛇蜕皮一具烧为末下筛，猪脂和敷。醋和亦得。
<strong>又方</strong>苦瓠一枚，碎煮汁洗之，日三度。又煎以涂癣甚良。当先以泔净洗乃涂，三日又方烧猪屎敷之。
<strong>又方</strong>盐汤洗捣地黄叶贴之。
<strong>又方</strong>烧莨菪子为末敷之。
<strong>又方</strong>烧鲫鱼灰和酱清敷之。
<strong>乌膏<br/>治恶疮方。</strong>
雄黄雌黄芎升麻乌头防己竹灰黄连黄柏水银（各二两）胡粉（一分）蜡（三两）杏仁（三十枚）巴豆（二十枚）松脂乱发（各一鸡子大）
上十六味咀，以猪膏三升急煎，令发消，去滓，停小冷，入真珠三钱匕，搅令相得以敷之。凡用膏，先净洗疮拭干，乃敷上，敷讫以赤石脂、黄连散粉之。（《翼方》无竹灰、水银?
<strong>治种种诸疮不愈者方∶</strong>
水银（一两）黄连（二两）经墨（三分）
上三味治下筛，以不中水猪脂和敷上，不过二三度瘥，神良。若欲多作任人，水银大须熟研。其药惟不治金疮。
<strong>治反花疮并治积年诸疮方∶</strong>
取牛蒡根熟捣，和腊月猪脂封上，瘥止。并治久不瘥诸肿、恶疮、漏疮等，皆瘥。
<strong>又方</strong>取马齿菜捣封上，瘥止。
<strong>又方</strong>取蜘蛛膜粘贴，数易之，瘥止。
<strong>治身疮及头疮不止方∶</strong>
取菖蒲为末，敷上，日三夜二。
<strong>治疮久不瘥者方∶</strong>
芜荑藜芦（各一两）姜黄青矾雄黄（各一分）苦参沙参（各三两）附子（一枚）
上八味治下筛，先以盐汁洗疮，去痂，干拭敷上，小儿一炊久剥去之，大人半日才剥，再敷，不过三四度愈。
治诸疮久不瘥，并治六畜方∶用枣膏三升，水三斗，煮取一斗半，数洗取愈。
<strong>治代指方∶</strong>
用甘草二两咀，水五升，煮取一升半，渍之。
<strong>又方</strong>以唾和白砂，搜面作碗子，盛唾，次着砂如枣许，以爪指着中，一日瘥。
<strong>又方</strong>以毛杂黄土作泥，泥指上，浓五分，纳灰中煨之，令热可忍，泥干即易，不过数度瘥。
<strong>又方</strong>刺指热饭中二七遍。
<strong>又方</strong>以麻沸汤渍之即愈。
<strong>又方</strong>单煮地榆汤渍之半日。
<strong>又方</strong>取姜黄、葱叶煮沸渍之。
<strong>又方</strong>以蜀椒四合，水一升，煮三沸渍之。
<strong>又方</strong>先刺去脓血，炙鱼皮令温，以缠裹周匝，痛止便愈。
<strong>治指痛欲脱方∶</strong>
猪脂和盐煮令消，热纳指中，一食久住。（《翼方》和干姜。）
<strong>治手足指掣痛不可忍方∶</strong>
用酱清和蜜，温涂之。
<strong>又方</strong>灸指端七壮，立瘥。
<strong>治手足指逆胪方（此缘厕上搔头所致）∶</strong>
还坐厕上以指倒捋二七下，即瘥。
<strong>又方</strong>真珠（一分）干姜（二分）
上二味捣，以粉疮上，日三。
<strong>治手足皴裂逆胪代指方∶</strong>
酒搦猪胰洗之，慎风冷。
治冬月冒涉冻凌面目手足皴瘃，及治热痛欲瘃方∶
用麦窠煮令浓，热洗之。
<strong>治冻指瘃欲堕方∶</strong>
用马屎三升，以水煮令沸，渍半日愈。
<strong>治手足皴劈硬裂，血出疼痛方∶</strong>
用猪脂着热酒中洗之。
<strong>治手足皴痛方∶</strong>
煮茄根洗之。
<strong>又方</strong>芎（三分）蜀椒（二分）白芷防风盐（各一两）
上五味咀，以水四升，煎取浓涂之。或猪脂煎更良。
<strong>治尸脚方（凡人脚无冬夏常拆裂者是）∶</strong>
用鸡屎一升，水二升，煮数沸，停小冷，渍半日，瘥止。亦用马屎。忌踏、酒、吐及妇人秽血。
<strong>又方</strong>熔胶，胶干，以故帛粘贴。
<strong>治割甲侵肉不瘥方∶</strong>
以砂、矾石为末裹之，以瘥为度。
<strong>又方</strong>捣鬼针草苗汁，鼠粘草根和腊月猪脂敷之。
