<spanstyle= font-family:FangSong_GB2312; >（论一首方二十六首灸法二首）</span>
论曰∶夫五痔者，一曰牡痔，二曰牝痔，三曰脉痔，四曰肠痔，五曰血痔。牡痔者，肛边如鼠乳，时时溃脓血出。牝痔者，肛肿痛生疮。脉痔者，肛边有疮痒痛。肠痔者，肛边核痛，发寒热。血痔者，大便清血，随大便污衣。又，五痔有气痔，寒温劳湿即发，蛇蜕皮主之。牡痔生肉如鼠乳在孔中，颇出见外，妨于更衣，鳖甲主之。牝痔（《集验》作酒痔）从孔中起，外肿五六日自溃出脓血，皮主之。肠痔更衣挺出，久乃缩，母猪左足悬蹄甲主之。
脉痔更衣出清血，蜂房主之。五药皆下筛等分，随其病倍其主药为三分，旦以井花水服半方寸匕。病甚者，旦暮服之，亦可四五服。禁寒冷、食猪肉、生鱼、菜、房室，唯食干白肉。
病瘥之后百日，乃可通房内。又用药导下部，有疮纳药疮中，无疮纳孔中。又用野葛烧末，刀圭纳药中，服药五日知，二十日若三十日愈。痔痛<strong>治五痔众医所不能愈者方∶</strong>
秦艽白芷浓朴紫参乱发紫菀（各一两）雷丸本（各二两）石南虫（各半?
上十三味，合捣下筛，以羊髓脂煎和丸，如梧子大，空腹饮下十五丸，日二。若剧者，夜一服。四日肛边痒止，八日脓血尽，鼠乳悉瘥。满六十日，终身不复发。久服益善，忌鱼、猪肉等。
<strong>槐子丸<br/>治燥湿痔，痔有雄雌皆主之方。</strong>
槐子干漆秦艽吴茱萸根白皮（各四两）白芷桂心黄芩黄白蔹牡蛎龙骨雷丸丁香木香蒺藜子附子（各二两）
上十六味，为末，蜜丸，如梧子大，饮服二十丸，日三。（《千金翼》无白蔹。深师无黄。云∶治苦暴有干燥肿痛者，有崩血无数者，有鼠乳附核者，有肠中烦痒者，三五年皆杀人主。忌饮酒及作劳，犯之即发）。
<strong>小槐实丸<br/>治五痔十年者方。</strong>
槐子（三斤）白糖（二斤）矾石硫黄（各一斤）大黄干漆龙骨（各十两）
上七味，以四味捣筛，其二种石细切，及糖纳铜器中，一石米下蒸之，以绵绞取汁以和药末，并手丸如梧子大，阴干，酒服二十丸，日三，稍增至三十丸。
<strong>槐子酒<br/>治同前。</strong>
槐子（二斗）槐东南枝（细锉，一石）槐东南根（细锉，三石）
上三味，纳大釜中，以十六斛水，煮取五斛澄取清，更煎取一石六斗，炊两斛黍米，上曲二十斤酿之，搅冷调，封泥七日，酒熟取清饮适性，常令小小醉，合时，更取滓煮取汁，淘米及洗器不得用水，忌生水故也。
<strong>又方</strong>涂熊胆，取瘥止神良，一切方皆不及此。
<strong>又方</strong>七月七日多采槐子，熟捣取汁，纳铜器中，重绵密盖，着宅中高门上，曝二十日以上，煎成如鼠屎大，纳谷道中，日三。亦主及百种疮。
<strong>又方</strong>取生槐白皮十两，熟捣，丸，如弹丸，绵裹纳下部中，此病宜常食扁竹叶及煮羹粥，大佳。
<strong>又方</strong>取鲤鱼肠三具，以火炙令香，绵裹纳谷道一食久，虫当出食鱼肠，数数易之，尽三具瘥。一方炙肠令香，坐上虫出，经用有效。
<strong>又方</strong>虎头犀角上二味，为末，和不中水猪脂，大如鸡子，涂疮上取瘥。
<strong>治五痔及脱肛方∶</strong>
槐白皮（二两）猪脂（半斤）漆子（十枚）桃仁（十枚）巴豆（七粒）薰草（一作薰黄）辛?
上十味，咀，煎三上三下，去滓，以绵沾膏塞孔中，日四五过，虫死瘥，止痒痛大佳。
<strong>治五痔方∶</strong>
皮（方，三指大，切）熏黄（如枣大，末）熟艾（如鸡子大）
上三味，穿地作孔调和，取便熏之，口中熏黄烟气出为佳。火气消尽即停，停三日，将息又方取槐根煮洗之。
<strong>又方</strong>用桃根煮洗之。
<strong>治五痔方∶</strong>
散瘀祛毒。皮三味熏痔透毒，槐根取其化，桃根取其散血，皆外治法也。
<strong>皮丸<br/>治痔方（亦治漏）。</strong>
皮（一具）矾石当归连翘干姜附子续断黄（各二两）槐子（三两）干地黄（五两）
上十味，为末，蜜丸，如梧子大，饮服十五丸，日再，加至四十丸。（《集验方》无矾石、地黄）。
<strong>又方治崩中及痔方。</strong>
皮人参茯苓白芷禹余粮干地黄槐耳续断（各三两）蒲黄黄当归艾叶橘皮白蔹甘草（各二两）白马蹄（酒浸一宿，熬黄）牛角（各四两）鳗鲡鱼头（二十枚）猪悬蹄甲（二十一枚，熬）
上十九味，为末，蜜丸，如梧子大，酒服二十丸，日再，稍加。
<strong>治痔方</strong>∶槐耳赤鸡一斤（即槐）为末，饮服方寸匕，日三。
<strong>又方</strong>蒲黄水服方寸匕，日三。（《外台》云∶治肠痔每大便常有血者。）
<strong>又方</strong>桑耳作羹，空腹饱食之，三日食佳。
<strong>治痔下血及新产漏下方∶</strong>
附子矾石（各一两）
上二味，为末，白蜜丸，如梧子大，酒服二丸，日三，稍加，不过数日便断。百日服之，终身不发。（《崔氏方》有干姜一两。）
<strong>治外痔方</strong>（亦治恶疮、疮）∶真珠雄黄雌黄（各一两）竹茹（三两）猪膏（一斤）
上五味，为末，纳猪膏中和调，又切乱发半鸡子大和，东向煎三上三下，发焦出，其痔先用盐汤洗，拭干后敷之。
<strong>治痔下部出脓血有虫，旁生孔窍方∶</strong>
以槐白皮一担锉，纳釜中煮，令味极出，置大盆中，适寒温坐其中，如浴状，虫悉出，冷又易之，不过二三度瘥。
<strong>治谷道痒痛，绕缘肿起里许欲生肉突出方∶</strong>
大豆（三升，以水七升，急火煮取四升）槐白皮（三升）甘草（三两）
上三味，以豆汁煮取二升，浸故帛敷之，冷则易，日三五度。
<strong>槐皮膏<br/>治谷道痒痛痔疮方。</strong>
槐皮楝实（各五两，《外台》作尘豉）白芷（二两）当归（三两）桃仁（六十一枚）甘？
上七味，咀，以成煎猪膏一斤，微火煎白芷色黄，膏成取摩疮上，日再，并导下部。（《删繁》无当归，治肾劳虚，或酒醉当风，所损肾脏，病所为肛门肿生疮。因酒劳伤发泻清血，肛门疼痛，蜂房膏）。
<strong>治谷道痛方∶</strong>
菟丝子熬黄黑，和鸡子黄敷之，日二度。
<strong>又方</strong>杏仁熬令黄，捣作脂敷之。
<strong>治大便孔卒痛，如鸟啄方∶</strong>
大、小豆各一斗和捣，纳二袋中蒸，令极热，更互坐之瘥。
<strong>灸法<br/></strong>久冷五痔便血，灸脊中百壮。五痔便血失屎，灸回气百壮，穴在脊穷骨上。
