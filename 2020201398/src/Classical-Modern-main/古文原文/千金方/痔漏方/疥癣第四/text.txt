<spanstyle= font-family:FangSong_GB2312; >（论二首方六十七首灸法四首）</span>
论曰∶凡疮疥，小秦艽散中加乌蛇肉二两主之。黄酒中加乌蛇脯一尺，亦大效。（《千金翼》云∶黄酒中加乌蛇脯一尺，乌头、附子、茵芋、石南、莽草各等分。大秦艽散中加之亦大效。小小疥瘙，十六味小秦艽散亦相当。黄酒见前七卷中）。
凡诸疥瘙，皆用水银、猪脂研，令极细，涂之。
<strong>治凡有疮疥，腰胯手足皆生疵疥者方∶</strong>
栝蒌根（四两）蔷薇根雀李根皮黄连黄柏芍药（各三两）黄黄芩当归苦？？
上十三味，为末，蜜丸，如梧子大，以蔷薇饮服二十丸，日三，加至三十丸，瘥乃止。
若干疥、白癣勿服。（《千金翼》云∶痈疽皆可服之。）
<strong>治寒热疮及风疥、诸杂疮方∶</strong>
韭根矾石雄黄藜芦瓜蒂胡粉（各一分）水银（三分）
上七味，以柳木研水银使尽，用猪脂一升煮藜芦、韭根、瓜蒂三沸，去滓，纳诸药和调，令相得即成，以敷之神良。（《救急方》以此用治癣疮。
<strong>茹膏<br/>治一切恶疮疥癣、疽漏方。</strong>
茹野狼牙青葙地榆藜芦当归蓄羊蹄根（各二两）蛇床子白蔹（各六分）漏芦（二分）
上十一味，捣，以苦酒渍一宿，明旦以成煎猪膏四升煎之，三上三下，膏成绞去滓，纳后药如下。
雄黄雌黄硫黄矾石胡粉松脂（各二两）水银（三两）
上七味，细研，看水银散尽，即倾前膏中，以箸十只搅数百遍止，用瓷器密贮，勿令泄气。煎膏法，取微火熬，急则不中用。敷药不可近眼及阴。先研雄黄等令细，俟膏小冷，即和搅敷之。
<strong>治疥疽诸疮方∶</strong>
水银胡粉（各六两）黄连黄柏（各八分）姜黄（十分）矾石附子蛇床子苦参（各三？
上九味，水银、胡粉别研如泥，余为末，以成煎猪膏合和研，令调敷之。（《翼方》无姜黄。）
<strong>治久疥癣方∶</strong>
丹砂雄黄雌黄（刘涓子无）乱发（洗净）松脂白蜜（各一两）茹（三两）猪脂（二？
上九味，先煎发，令消尽，纳松脂、白蜜，三上三下，去滓，纳诸末更一沸止，敷之。
（《翼方》用蜡，不用蜜。）
<strong>又方</strong>水银矾石（一作石）黄连（一作雄黄）蛇床子（各一两）
上四味，为末，以猪脂七合和搅，不见水银为熟，敷之。（一方加藜芦一两，又云茹？治诸疮疥癣，久不瘥者方∶
水银（一斤）腊月猪脂（五升）
上二味，以铁器中垒灶，用马通火七日七夜，勿住火，出之，停冷取膏，去水银不妨别用，以膏敷一切疮，无不应手立瘥。（《千金翼》用水银粉和猪脂涂之。）
<strong>又方</strong>特牛尿羊蹄根（各五升）
上二味，以牛尿渍羊蹄根一宿，日曝干复纳尿中，取尽止，作末，敷诸疮。（《千金翼》云∶和猪脂用更精。）
<strong>又方</strong>拔取生乌头十枚，切煮汁，洗之瘥。
论曰∶凡诸疮癣，初生时或始痛痒，即以种种单方救之，或嚼盐涂之，又以谷汁敷之，又以蒜墨和敷之。（《翼方》以蒜作酥。）又以姜黄敷之，又以鲤鱼掺敷之，又以牛李子汁敷之。若以此救不瘥，乃以前诸大方治之。
<strong>治细癣方∶</strong>
蛇床子白盐（一作白垩）羊蹄根（各一升）赤葛根苦参菖蒲（各半斤）黄连莽草？
上八味，咀，以水七升，煮取三升，适寒温洗身，如炊一石米顷为佳，澄清后，当微温用之，满三日止。
<strong>又方</strong>以羊蹄根于石上，苦酒磨敷之，欲敷先刮疮，以火炙干后，敷四五遍。（《翼方》云∶捣羊蹄根，着瓷器中，以白蜜和，临用先刮疮，令伤敷之，如炊一石米，又拭去，更以三年大醋和涂之。若疮处不伤，即不瘥）。
<strong>又方</strong>羊蹄根五升，以桑柴灰汁煮四五沸以洗之。凡方中用羊蹄根，皆以日未出时采之佳。
<strong>又方</strong>菖蒲末五斤，以酒五升渍釜中蒸之，使味出，先绝酒一日，每服一升，或半升？
<strong>又方</strong>干荆子烧中央，以器承两头取汁，刮疮令伤，涂之。
<strong>治癣方∶</strong>
取煎饼热拓，不限多少，日一遍，良。亦治浸淫疮。
<strong>又方</strong>净洗疮，取酱瓣、雀屎和敷之，瘥止。（《翼方》云∶取酱和尿涂之。）
<strong>又方</strong>水银、芜荑和酥敷之。
<strong>又方</strong>日中午捣桃叶汁敷之。
<strong>又方</strong>捣刺蓟汁敷，并服之。
<strong>又方</strong>烧蛇蜕一具，酒调服之。
<strong>又方</strong>服地黄汁佳。
<strong>又方</strong>服驴尿良。
<strong>又方</strong>捣羊蹄根和乳涂之。
<strong>又方</strong>醋煮艾涂之。
<strong>又方</strong>捣莨菪根，蜜和敷之。（《翼方》无根字。）
<strong>治湿癣肥疮方∶</strong>
用大麻敷之，五日瘥。
<strong>治癣久不瘥者方∶</strong>
取自死蛇烧作灰，以猪脂和涂即瘥。
<strong>治小儿癣方∶</strong>
以蛇床子捣末，猪脂和敷之。
<strong>治瘙痒方∶</strong>
以水银和胡粉敷之。
治身体瘙痒，白如癣状者方∶
楮子（三枚）猪胰（一具）盐（一升）矾石（一两）
上四味，以苦酒一升合捣，令熟拭身，日三。
<strong>治易方∶</strong>
以三年醋磨乌贼骨，先以布摩肉，令赤敷之。
<strong>又方</strong>醋磨硫黄涂上。（《集验方》磨硫黄、附子，使熟，将卧以布拭病上，乃以药敷之）。
<strong>又方</strong>取蜣螂捣烂涂之，当揩令热封上，一宿瘥。
<strong>又方</strong>白蔹薰陆香上二味，为末，揩上，井水服之。
<strong>又方</strong>硫黄雌黄槲皮（烧，等分）蛇蜕（一具）
上四味，捣筛，以清漆合和，薄涂白处。欲涂时，先以巴豆半截拭白处，皮微破，然后敷之，不过三两度。
<strong>又方</strong>硫黄水银矾石灶墨（等分）
上四味，捣末，纳坩子中，以葱涕和研，临卧敷病上。
<strong>九江散<br/>治白癜风，及二百六十种大风方。</strong>
当归（七分）石南（六分）附子踯躅秦艽菊花干姜防风雄黄丹砂麝香斑蝥（各十六分）蜀椒连翘鬼箭羽（各一分）石长生知母（各八分）鬼臼（十一分）人参王不留行石斛天雄乌头独活防己莽草（各十二分）水蛭（百枚）蜈蚣（三枚）虻虫地胆（各十枚）
上三十味，诸虫皆去足翘，熬炙令熟为散，酒服方寸匕，日再。其病入发，令发白，服之百日愈，发还黑。
<strong>又方</strong>天雄白蔹黄芩（各三两）干姜（四两）附子（一两）商陆踯躅（各一升）
上七味，治下筛，酒服五分匕，日三。
<strong>又方</strong>酒服生胡麻油一合，日三，稍稍加至五合。慎生冷、猪、鸡、鱼、蒜等。百日服五斗瘥。
<strong>治白癜方∶</strong>
矾石硫黄（等分）
上二味，为末，醋和敷之。
<strong>又方</strong>平旦以手掉取韭头上露涂之，极效。
<strong>又方</strong>取罗摩草煮汁拭之，亦揩令伤白汁涂之。
<strong>又方</strong>锻石松脂酒主之。（方见卷末。）
<strong>又方</strong>以蛇蜕皮熬，摩数百过，弃置草中。
<strong>又方</strong>树空中水洗桂末，唾和涂之，日三。
<strong>又方</strong>以水银数数拭之，令热即消，瘥乃止。
<strong>治凡身诸处白驳渐渐长似癣，不瘥方∶</strong>
取鳗鲡鱼脂涂之。先揩病上使痛，然后涂之。
<strong>又方</strong>灸左右手中指节去延外宛中三壮，未瘥报之。
<strong>治皮中紫赤疵痣，去靥秽方∶</strong>
干漆雌黄矾石（各三两）雄黄（五两）巴豆（十五枚）炭皮（二斤）
上六味，治下筛，鸡子白和涂，故帛贴病上，日二易。
<strong>治赤疵方∶</strong>
用京墨、大蒜、鳝血合涂之。
<strong>治赘疵痣方∶</strong>
雄黄硫黄真珠矾石巴豆茹藜芦（各一两）
上七味，治下筛，以真漆合和如泥，以涂点病上，须成疮及去面皮中紫，不耐漆人不得用，以鸡子白和之。
<strong>去疣目方∶</strong>
松柏脂合和涂之，一宿失矣。
<strong>又方</strong>以石硫黄揩六七遍。
<strong>又方</strong>以杏仁烧令黑，研膏涂上。
<strong>又方</strong>以猪脂痒处揩之，令少许血出，即瘥。
<strong>又方</strong>苦酒渍锻石六七日，滴取汁点疣上小作，疣即落。
<strong>又方</strong>取牛口中涎，数涂自落。
<strong>又方</strong>着艾炷疣目上，灸之三壮即除。
