<spanstyle= font-family:FangSong_GB2312; >（论一首，方二首）</span>
论曰∶肝劳病者，补心气以益之，心旺则感于肝矣。人逆春气则足少阳不生，而肝气纳变，顺之则生，逆之则死，顺之则治，逆之则乱，反顺为逆，是谓关格，病则生矣。
<strong>猪膏酒方<br/></strong>治肝劳虚寒，关格劳涩，闭塞不通，毛悴色夭。
猪膏姜汁（各四升）
上二味，以微火煎取三升，下酒五合和煎，分为三服。
<strong>虎骨酒补方<br/></strong>治肝虚寒劳损，口苦，关节骨疼痛，筋挛缩，烦闷。
虎骨一升（炙焦，碎如雀头）丹参（八两）干地黄（七两）地骨皮干姜川芎（各四两）猪椒根白术五加皮枳实（各五两）
上十味咀，绢袋盛，以酒四斗浸四日，初服六七合，渐加至一升，日再服。
