<spanstyle= font-family:FangSong_GB2312; >（论一首方六首灸法二首）</span>
论曰∶凡气极者，主肺也。肺应气，气与肺合。又曰∶以秋遇病为皮痹，皮痹不已，复感于邪，内舍于肺，则寒湿之气客于六腑也。若肺有病则先发气，气上冲胸，常欲自恚。以秋庚辛日伤风邪之气为肺风，肺风之状多汗。若阴伤则寒，寒则虚，虚则气逆咳，咳则短气，暮则甚。阴气至，湿气生，故甚阴畏阳气，昼日则瘥。若阳伤则热，热则实，实则气喘息上胸噫，甚则唾血也。然阳病治阴，阴是其里。阴病治阳，阳是其表。是以阴阳表里衰旺之源。
故知以阳调阴，以阴调阳。阳气实则决，阴气虚则引。善治病者，初入皮毛，肌肤筋脉则治之。若至六腑五脏，半死矣。
扁鹊曰∶气绝不治，喘（一作奔）而冷汗出，二日死。气应手太阴，太阴气绝，则皮毛焦，气先死矣。
<strong>钟乳散<br/></strong>治气极虚寒，阴畏阳气，昼瘥暮甚，气短息寒，亦治百病，令人力强能饮食？
钟乳（别研）干姜桔梗茯苓细辛桂心附子人参（各一两六铢）白术（一两）、防风栝蒌根牡蛎（各二两半）
上十二味治，下筛，酒服方寸匕，日三，渐加至二匕。五十以上可数服，得力乃止（《翼方》云∶有冷加椒，有热加芩各三两。）
<strong>黄汤<br/></strong><strong>治气极虚寒皮毛焦，津液不通，虚劳百病，虚损力乏方。</strong>
黄（四两）人参白术桂心（各二两）生姜（八两）大枣（十枚）附子（三十铢，一方不用）
上七味咀，以水八升，煮取二升，去滓，分四服。
<strong>大露宿丸<br/>治气极虚寒皮痹不已，内舍于肺，寒气入客于六腑，腹胀虚满，寒冷积聚百病方。</strong>
石（《肘后》作矾石）干姜桂心皂荚桔梗附子（各三两）
上六味为末，蜜丸如梧子大，酒服十丸，日三，渐加之。慎热及火等。
<strong>硫黄丸<br/>治气极虚寒饮，胸中痰满，心腹痛，气急，不下饮食方。</strong>
硫黄石干姜附子乌头桂心细辛白术桔梗茯苓（各二两）
上十味为末，蜜丸如梧子，酒服十丸，日三。渐加之，以知为度。（《肘后》无白术、桔梗、茯苓，用吴茱萸、川椒、人参、皂荚、当归十二味为丸，用治人大冷，夏日温饮食不解衣者
<strong>大前胡汤<br/>治气极伤热，喘息冲胸，常欲自恚，心腹满痛，内外有热，烦呕不安方。</strong>
前胡（八两）半夏麻黄芍药（各四两）生姜（五两）黄芩（三两）枳实（四枚）大枣（？
上八味咀，以水九升，煮取三升，去滓，分三服。
<strong>竹叶汤<br/>治气极伤热气喘，甚则唾血，气短乏不欲食，口燥咽干方。</strong>
竹叶（二升）麦冬小麦生地（各一升）生姜石膏（各六两）麻黄（三两）甘草（一两）
上九味咀，以水一斗，煮取三升，去滓，分三服。
<strong>灸法<br/></strong>呕吐上气，灸尺泽，不三壮则七壮，尺泽在腕后肘中横纹。
腹中雷鸣相逐，食不化逆气，灸上脘下一寸，名太仓，七壮。
