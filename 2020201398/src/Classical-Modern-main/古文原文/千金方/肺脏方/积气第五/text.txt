<spanstyle= font-family:FangSong_GB2312; >（论二首方五十一首灸法二十四首）</span>
论曰∶七气者，寒气、热气、怒气、恚气、喜气、忧气、愁气。凡七种气积聚坚大如杯，若积在心下腹中，疾痛不能饮食，时来时去，每发欲死如有祸祟，皆七气所生。寒气即呕逆恶心。热气即说物不竟而迫。怒气即上气不可忍，热痛上抢心，短气欲死不得息。恚气即积聚在心下不得饮食。喜气即不可疾行，不能久立。忧气即不可剧作，暮卧不安。愁气即喜忘不识人语，置物四方还取不得，去处若闻，急即四肢浮肿，手足筋挛，捉不能举如得病。
<strong>此七气丸<br/></strong>乌头大黄（各七分）紫菀半夏前胡细辛丹参茯苓川芎桃仁（胡洽作杏仁）菖蒲（一作芍药）石膏吴茱萸桂心桔梗（各三分）人参甘草防葵（各一两）干姜川？
上二十味为末，蜜丸如梧子大，酒服三丸，日三。加至十丸。一方去半夏加甘遂三分（胡洽无丹参、甘草。）
<strong>七气丸<br/></strong>主七气。七气者，寒气、热气、怒气、恚气、喜气、忧气、愁气，此之为病皆生积聚，坚牢如杯，心腹绞痛，不能饮食，时去时来，发则欲死。凡寒气状吐逆心满。热气状恍惚眩冒失精。怒气状不可当，热痛上荡心，短气欲绝不得息。恚气状，积聚心满，不得食饮。喜气状，不可疾行久立。忧气状，不可苦作，卧不安席。愁气状，平故如怒喜忘，四肢浮肿不得举止。亦治产后中风余疾方。
大黄（二两半）人参半夏吴萸柴胡干姜细辛桔梗菖蒲（各二分）茯苓川芎甘草川椒（一用桂心）石膏桃仁（各三分）
上十五味为末，蜜丸如梧子大，每服酒下三丸，日三服。渐加至十丸（《翼方》无茯苓、川芎、甘草、石膏、桃仁。）
<strong>七气汤<br/></strong><strong>治寒气、热气、忧气、劳气、愁气或饮食为膈气，或劳气内伤，五脏不调，气衰少力方。</strong>
干姜黄芩浓朴（深师作桂心）半夏甘草地黄芍药栝蒌根（深师作橘皮，各一两）川椒（三两，深师作桔梗）枳实（五枚）人参（一两）吴萸（五合）
上十二味咀，以水一斗，煮取三升，分三服，日三。
<strong>又方</strong>治虚冷上气、劳气等方。
半夏（一升）人参生姜桂心甘草（各一两）
上五味咀，以水一斗，煮取三升，分三服，日二。
<strong>五膈丸<br/></strong><strong>治忧膈、食膈、饮膈、气膈、劳膈五病，同主咸以忧、恚、思、虑、饮食得之，若冷食及生菜便发。其病苦心满，不得气息，引背痛如刺之状，食则心下坚大如粉絮，大痛欲吐，吐即瘥。饮食不得下，甚者及手足冷，上气咳逆喘息短气方。</strong>
麦冬甘草（各五两）人参（四两）川椒远志桂心细辛（各三两）附子（一两半）干姜（二两）
上九味为末蜜丸，微使淖，先食含如弹丸一枚，细细咽之。喉中胸中当热，药力稍尽，复含一丸，日三夜二。服药十日愈。（《延年方》云∶若不能含者，可分一大丸作十小丸尽服之。夏月宜增麦冬、甘草、人参。胡洽云∶亦可作梧子大十丸酒服之。《经心录》以吴萸代桂心，酒下如梧子五丸，空腹服之。治寒冷则心痛，咽中有物，吐之不出，咽之不下，食饮少者治结气冷症积在胁下，香港脚上入小腹，腹中胀满百病方∶
大蒜去心皮三升，捣令极熟，以水三升和令调，绞取汁更捣，余滓令熟，更以水三升和令调，绞取汁更捣，余滓令熟，更以水三升和令调，绞取汁合得九升，所得滓可桃颗大，弃之。以微火煎取三升，下牛乳三升，合煮取三升，旦起空腹一顿温服令尽，至申时食，三日服一剂，三十日服十剂止。
<strong>大蒜煎<br/>治疝瘕积聚，冷癖痰饮，心腹胀满，上气咳嗽刺风，风癫偏风，半身不遂，腰疼膝冷，气息痞塞百病方。</strong>
蒜（六斤四两去皮切，水四斗，煮取一斗去滓）酥（一升纳蒜汁中）牛乳（二升）荜茇胡椒干姜（各三两）石蜜阿魏戎盐（各二两）石菖蒲木香（各一两）干蒲桃（四两）
上十二味为末，纳蒜汁中，以铜器微火煎，取一斗，空腹酒下一两，五日以上稍加至三两，二十日觉四体安和，更加至六两。此治一切冷气甚良。
<strong>桔梗破气丸<br/>治气上下痞塞不能息方。</strong>
桔梗橘皮干姜浓朴枳实细辛葶苈（各三分）吴萸白术（各六分）胡椒川椒乌头（各二分）荜茇（十分）人参桂心附子茯苓前胡防葵川芎（各五分）甘草？
上二十四味为末，蜜丸如梧子大，每服酒下十丸，日三。有热者，空腹服之。
<strong>槟榔汤<br/>治气实苦积聚不得食息方。</strong>
槟榔（三七枚）附子（一枚）半夏（一升）细辛（一两）生姜（八两）大黄紫菀柴胡（？
上十二味咀，以水一斗，煮取三升，分三服，相去如人行十里久。若有症结坚实如石，加鳖甲二两，防葵二两，气上加桑皮切二升，枳实、浓朴各二两，消息气力强弱，进二剂后，隔十日，更服前桔梗破气丸。
<strong>治积年患气，发作有时，心腹绞痛，忽然气绝，腹中坚实，医所不治，复谓是蛊方∶</strong>
槟榔（大者四七枚）附子（一枚）半夏（一升）柴胡（三两）生姜（八两）橘皮甘草桂心当归枳实（各二两）
上十味咀，以水一斗，煮取三升，分三服，五日一剂，服三剂，永除根本。
<strong>半夏汤<br/></strong>治逆气心腹满，气上冲胸胁痛，寒冷，心腹痛，呕逆及吐不下食，忧气结聚？
半夏（一升）生姜桂心（各五两）橘皮（四两）
上四味咀，以水七升，煮取三升，分四服，日三夜一。人强者作三服。亦治霍乱后，吐逆腹痛。
<strong>贝母汤<br/>治上气咽喉窒塞，短气不得卧，腰背痛，胸满不得食，面色萎黄方。</strong>
贝母（一两）生姜（五两）桂心麻黄石膏甘草（各三两）杏仁（三十枚）半夏（三合）
上八味咀，以水一斗，煮取三升，分三服，日三。
<strong>麻黄汤<br/>治上气脉浮，咳逆，喉中水鸡声，喘息不通，呼吸欲死方。</strong>
麻黄（八两）甘草（四两）大枣（三十枚）射干（如博棋子二枚）
上四味咀，以井华水一斗，煮麻黄三沸，去沫纳药，煮取四升，分四服，日三夜一
<strong>奔气汤<br/></strong><strong>治大气上奔胸膈中，诸病发时，迫满短气不得卧。剧者便欲死，腹中冷湿气，肠鸣相逐成结气方。</strong>
生姜（一斤）半夏吴萸（各一升）桂心（五两）人参甘草（各二两）
上六味咀，以水一斗，煮取三升，分四服。
<strong>枳实汤<br/>下气治胸中满闷方。</strong>
枳实（三枚）附子（二枚）大枣（十四枚）半夏（五两）人参甘草白术干姜浓朴（各二两）
上九味咀，以水七升，煮取二升半，每服八合，日三。
<strong>下气汤<br/>治气满腹胀方。</strong>
半夏（一升）生姜（一斤）人参（一两半）橘皮（三两）
上四味咀，以水七升，煮取三升，去滓，分三服。日三。（一方无人参，只三味。
<strong>治气两胁满急风冷方∶</strong>
杏仁茯苓防葵（各八分）吴茱萸橘皮桂心防风泽泻（各五分）白术射干芍药苏子桔梗枳实（各六分）
上十四味为末，蜜丸如梧子大，酒服十丸，日二，加至三十丸。
<strong>黎勒丸<br/>治气满闭塞，不能食喘息方。</strong>
诃黎勒十枚为末，蜜丸如梧子大，食后服三丸，不忌。得利即止。
<strong>治上气咳逆方∶</strong>
苏子（一升）五味子（五合）麻黄细辛紫菀人参黄芩甘草（各二两）桂心当归（各一两）生姜（五两）姜夏（三两）
上十二味咀，以水一斗，煮取三升，分三服。
<strong>治气上不得卧神秘方∶</strong>
橘皮生姜紫苏人参五味子（各五两，一方作桔梗）
上五味咀，以水七升，煮取三升，分三服。
<strong>治热发气上冲不得息，欲死不得卧方∶</strong>
桂心（半两）白石英麦冬枳实白藓皮贝母茯神槟榔仁天冬（各二两半）车前子（一两）人参前胡橘皮白薇杏仁（各一两半）郁李仁（三两）桃仁（五分）
上十七味为末，蜜丸如梧子大，以竹叶饮服十丸，日三，加至三十丸。
<strong>竹叶饮子<br/></strong>竹叶苏子（各一升）紫菀白前（各二两）百部甘草生姜（各三两）
上七味咀，以水八升，煮取三升，温服下前丸，药尽更合。
<strong>人参汤<br/>安食下气，理胸胁并治客热方。</strong>
人参麦冬干姜当归茯苓甘草五味子黄芍药枳实（各一两）桂心（三两）半夏（一升）大枣（十五枚）
上十三味咀，以水九升，煮取三升，去滓，每服九合，从旦至晡，令尽。皆热服，慎勿冷。
<strong>海藻橘皮丸<br/></strong><strong>下气治风虚支满，膀胱虚冷，气上冲肺息奔，令咽喉气闷往来方。</strong>
海藻橘皮白前（各三分）杏仁茯苓芍药桂心（各五分）苏子（五合）枣肉桑白皮昆布（各二两）吴萸人参白术葶苈（各一两）
上十五味为末，蜜丸如梧子大，饮服十丸，日二，加至十五丸，以小便利为度。
<strong>治气上方∶</strong>砂细辛牛膝（等分）
上三味为末，气发酒服方寸匕，后三日忌酒，余禁如药法。
<strong>治上气方∶</strong>
上酥（一升）独头蒜（五颗）
上二味先以酥煎蒜，蒜黄出之，用生姜汁一合，共煎令熟，空腹温服一方寸匕。
<strong>治上气呕吐方∶</strong>
芥子二升为末蜜丸，寅时以井花水服如梧子七丸，日二。亦可作散，空腹服之。及可酒浸服并治脐下绞痛。
<strong>治劳气方∶</strong>
小芥子三升捣末，绢袋盛酒三斗浸，密封七日，去滓，温服半升，渐至一升半，得力更合，忌如药法。
<strong>治上气三十年不瘥方∶</strong>
大枣杏仁（各百枚）豉（一百二十粒）川椒（二百粒）
上四味先捣杏仁、豉令熟，后纳枣、椒更捣，为丸如枣核大，含稍稍咽之，日三夜一。
<strong>治积年上气不瘥垂死者方∶</strong>
莨菪子（熬令色变）熟羊肝（薄切曝干）
上二味各捣等分，以七月七日神醋拌令相着，夜勿食，空腹服二方寸匕，须臾拾针，两食间以冷浆白粥二匕止之，隔日一服，永瘥。四十日内，得煮饭汁作芜菁羹食之，以外一切禁断。
<strong>下气方∶</strong>
生姜（五两）小麦（一升）
上二味以水三升，煮取一升，顿服。
<strong>又方</strong>大枣（十四枚）紫苏茎叶（切一升）
上二味以酒三升，煮取一升半，分再服，水煮亦得。一方加橘皮半两。（《肘后》无枣用治气方∶
桃皮二斤，去黄者咀，以水五升，煮取三升，每服一升，瘥止。
<strong>又方</strong>驴脂二合，酒服，日二，瘥止。
<strong>又方</strong>黄牛乳二升，煎取一升，和生乳一升，空腹服之，日二。
<strong>又方</strong>驴乳初服三合，三日后服五合，后至七合，七日后至一升。忌葵菜、猪鱼油等又方尿，空腹服，百日即止。治一切病。
<strong>又方</strong>乌牛尿，空腹服，日再，至三升止。
<strong>补气虚逆方∶</strong>
大枣（三升）甘皮（去脉十具）干姜（二两）地黄（八两）
上四味治，下筛，酒四升渍枣三宿，漉出枣取酒为炊汁，将枣纳甑中微火蒸，令枣膏入釜中酒里，煎酒令至二升许，候枣只存皮核乃止火贮器中，将前散及热下搅令调，大略与糖相似，酒服二合，日再。此方非只补气，亦通治一切短气，并形骸羸瘦神良。
<strong>大补气方∶</strong>
地黄（五两）秦椒甘草（各一两）骨皮干姜昆布（各四两）白术桂心人参浓朴海藻（各三两）羊肾（一具去膏）羊肚（一具去膏治如食法）
上十三味治，下筛，纳羊肚中，合肾缝塞肚口，蒸极熟为度，乘热，木臼合捣取肚、肾与药为一处，曝干更捣为散，酒服方寸匕，日二。
<strong>白石英散<br/>明目利小便，治气及补五劳七伤，无所不治方。</strong>
炼成白石英十两（白石英无多少，以锤子砧上细硗向明，选去靥翳、色暗黑黄赤者，惟取白净者为佳，捣筛瓷器中，研令极细熟，以生绢袋于铜器中，水飞如作粉法，如此三度，研讫澄之，渐渐去水，水尽至石英曝干，看中有粗恶不净者，去之。堪用者更研使熟，白绢袋盛着瓷器中，以瓷碗盖之，于三斗米下蒸之，以饭熟讫出，取悬之使干，更于瓷器中，研之为成）石斛苁蓉（各六分）泽泻茯苓橘皮（各一两）菟丝子（三两）
上七味治，下筛，总于瓷器中研令相得，重筛，酒服方寸匕，日二，不得过服。慎猪、鱼、鹅、鸭、蒜、冷、醋、滑。
<strong>白石英丸<br/>补养肺气方。</strong>
白石英阳起石磁石菟丝子苁蓉地黄（各二两半）栝蒌根石斛白术五味子？
上十五味为末，蜜丸如梧子大，酒下十五丸，加至三十丸，日二服。
<strong>补伤散<br/></strong><strong>治肺伤善泄咳，善惊恐，不能动筋，不可远行，膝不可久立，汗出鼻干，少气喜悲，心下急痛，痛引胸中，卧不安席，忽忽喜梦，寒热小便赤黄，目不能远视，唾血方。</strong>
天冬（一升）防风泽泻人参阿胶（各一两半）栝蒌根前胡芍药石膏干姜大豆卷（各二两）紫菀白蔹（各一两）桂心白术（各四两）地黄甘草山药当归（各二两半）
上十九味治，下筛，食前酒服方寸匕，日三。
<strong>理气丸<br/>治气不足方。</strong>
杏仁桂心（各一两）干姜益智仁（各二两）
上四味为末，蜜丸如梧子大，未食服三丸，以知为度。
<strong>治冷气短气方∶</strong>
蜀椒五两绢袋盛，酒一斗，浸二七日，服之，任意多少。
<strong>治读诵劳极疲乏困顿方∶</strong>
酥油酒糖白蜜（各二升）
合铜器中，微火煎二十沸，下之，为准七日七夜服之令尽。宜慎生冷。
<strong>又方</strong>人参甘草茯苓当归（各二两）川芎芍药地黄黄骨皮（各三两）
大枣（二十枚）
上十味咀，以水一斗，煮取三升，分三服。（一方用桂心三两。）
<strong>治卒短气方∶</strong>
捣韭汁服一升，立瘥。（《肘后方》治卒上气喘息便欲死。）
<strong>治乏气方∶</strong>
生姜枸杞叶（各二两）
上二味咀，以水三升，煮取一升，顿服。
<strong>治少年房多短气方∶</strong>
豉（七合）栀子（十四枚）
上二味以水二升，煮豉取一升半，去豉纳栀，煮取八合，服半升，不瘥更服。
<strong>灸法<br/></strong>凡上气冷发腹中雷鸣转叫，呕逆不食，灸太冲不限壮数。从痛至不痛，从不痛至痛止。
上气厥逆，灸胸堂百壮，穴在两乳间。
胸膈中气，灸阙输随年壮。（扁鹊云∶第四椎下，两旁各一寸半，名阙输。）
心腹诸病，坚满烦痛，忧思结气，寒冷霍乱，心痛吐下，食不消，肠鸣泄利，灸太仓百壮。（太仓穴，一名胃募，在心下四寸，乃胃脘下一寸是。）
结气囊裹，针药所不及，灸肓募，随年壮。肓募二穴从乳头斜度至脐中屈出半，从乳下行度头是穴。
下气，灸肺俞百壮。又灸太冲五十壮。
凡脐下绞痛，流入阴中，发作无时，此冷气，灸关元百壮，穴在脐下三寸。
短气不得语，灸天井百壮，穴在肘后两筋间。又灸大椎，随年壮。又灸肺俞百壮。又灸肝俞百壮。又灸尺泽百壮。又灸小指第四指间交脉上七壮。又灸手十指头合十壮。
少年房多短气，灸鸠尾头五十壮。又盐灸脐孔中二七壮。
乏气，灸第五椎下，随年壮。
论曰∶凡卒厥逆上气，气攻两胁，心下痛满，奄奄欲绝，此为奔豚气。即急作汤以浸两手足，数数易之。
奔豚，灸气海百壮，穴在脐下一寸半。又灸关元百壮，穴在脐下三寸。
奔豚，灸期门百壮，穴直两乳下第二肋端旁一寸五分。奔豚腹肿，灸章门百壮，章门一名长平。穴在大横外直脐季肋端。奔豚抢心不得息，灸中极五十壮。中极一名玉泉，穴？
奔豚上下腹中与腰相引痛，灸中府百壮，穴在乳上三肋间。
奔豚上下，灸四满二七壮，穴挟丹田两旁，相去三寸，即心下八寸，脐下横纹是也。
