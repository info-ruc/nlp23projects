<spanstyle= font-family:FangSong_GB2312; >（脉四首方二十首灸法三首）</span>
<strong>肺实热<br/></strong>右手寸口气口以前脉阴实者，手太阴经也，病苦肺胀汗出若露，上气喘逆咽中塞如欲呕状，名曰肺实热也。
<strong>治肺实热，胸凭仰息泄气除热方∶</strong>
石膏（八两）白前杏仁（各三两）白术橘皮（各五两）枸杞根皮（切二升），赤蜜（七合）
上七味咀，以水七升，煮取二升，去滓下蜜，煮三沸，分三服。
<strong>治肺热闷不止，胸中喘急惊悸，客热来去，欲死不堪，服药泄胸中喘气方∶</strong>
桃皮芫花（各一升）
上二味咀，以水四斗，煮取一斗五升，去滓，以故布手巾纳汁中，敷胸温四肢，不盈数日即歇。
<strong>橘皮汤<br/>治肺热气上咳息奔喘方。</strong>
橘皮麻黄柴胡干紫苏（《删繁》作干兰，各三两）杏仁宿姜（各四两）石膏（八两）
上七味咀，以水九升煮麻黄两沸，去沫，下药，煮取三升，去滓，分三服。不瘥与两剂。
<strong>治肺热喘息鼻衄血方∶</strong>
羚羊角元参射干鸡苏芍药升麻柏皮（各三两）生地（切一升）栀子仁（四两）淡竹茹（鸡子大一枚）
上十味咀，以水九升，煮取三升，分三服。须利者下芒硝三两，更煮三沸。
<strong>治肺热饮酒当风，风入肺，胆气妄泄，目青气喘者方∶</strong>
麻黄（四两）甘草五味子（各三两）杏仁（五十粒）母姜（五两）淡竹叶（切，一升
上六味咀，以水七升，先煮麻黄，去沫，下诸药，煮取三升，去滓，分三服。
<strong>泻肺散<br/>治酒客劳倦或出当风，喜怒气舍于肺，面目黄肿，起即头眩，咳逆上气，时忽忽欲绝，心下弦急不能饮食，或吐脓血，胸痛引背，支满欲呕方。</strong>
五味子百部（各二两半）茯苓附子肉苁蓉石斛当归远志川续断（各一两）细辛甘草（各七分）防风川椒紫菀桂心干姜款冬花（各一两半）桃仁（六十枚）杏仁（？
上十九味治，下筛，酒服方寸匕，日三，后稍加至二匕。
灸法∶肺胀气抢胁下热痛，灸阴都，随年壮，穴在挟胃脘两边相去一寸，胃脘在心下三寸。肺胀胁满，呕吐上气等病，灸大椎并两乳上第三肋间各七壮。
肺与大肠俱实右手寸口气口以前脉阴阳俱实者，手太阴与阳明经俱实也。病苦头痛，目眩惊狂，喉痹痛，手臂卷，唇吻不收，名曰肺与大肠俱实也。
<strong>煮散∶治肺与大肠俱实，令人气凭满方。</strong>
麻黄茯苓（各六分）黄大青桂心（各三分）细辛杏仁（各五分）石膏（二两）丹参（半两）五味子甘草橘皮贝母川芎（各一两）枳实（三枚）
上十五味治，下筛为粗散，帛裹一方寸匕半，以井花水一升五合，煮取七合，为三服，日再。
肺虚冷<br/>右手寸口气口以前脉阴虚者，手太阴经也。病苦少气，不足以息，咽干不津液，名曰肺虚冷也。
<strong>治肺虚冷声嘶伤，语言用力战掉缓弱，虚瘠风入肺方∶</strong>
防风独活川芎秦椒干姜黄（各四十二铢）天雄麻黄山萸肉五味子（各三十八铢）甘草（三十六铢）秦艽桂心山药杜仲人参细辛防己（各三十铢）菊花
上二十二味治，下筛，以酒服方寸匕，日二服。（一方有石膏六分，当归五分。
<strong>酥蜜膏酒<br/>治肺气虚寒，疠风所伤，语声嘶塞，气息喘惫咳唾，止气嗽通声方。</strong>
酥崖蜜饴糖生姜汁生百部汁枣肉杏仁（各一升研）甘皮（五具末）
上八味合和，微火煎常搅三上三下约一炊久，取姜汁等各减半止，温酒一升，服方寸匕，细细咽之，日二夜一。
<strong>又方</strong>猪胰（三具）大枣（百枚）
上二味，以酒五升渍之，秋冬七日，春夏五日出，布绞去滓，七日服尽，二七日忌盐。
羊胰亦得。治咳嗽胸胁支满多喘上气，尤良（《肘后方》治久咳上气，二十年诸治不痊者。）
<strong>治肺寒损伤气嗽及涕唾鼻塞</strong>方∶
枣肉（二斤研作脂）杏仁（一升熬研为脂）酥生姜汁白糖白蜜生百部汁（各一升）
上七味合和，微火煎常搅约一炊久，下之细细温清酒服二合，日二。
<strong>又方</strong>专取猪胰涤除痰垢，大枣通行津液，渍酒治证如前或易羊胰入肺，尤捷。
<strong>又方</strong>即酥蜜膏酒，倍用枣肉、杏仁之通津，而去甘皮之耗气。
<strong>补肺汤<br/>治肺气不足，逆满上气，咽中闷塞短气，寒从背起，口中如含霜雪，言语失声甚者吐血方。</strong>
五味子（三两）干姜桂心款冬花（各二两）麦冬（一升）桑根白皮（一斤）大枣（一百枚）粳米（一合）
上八味咀，以水一斗，先煮桑白皮五沸下药，煮取三升，分三服。
又方黄（五两）甘草钟乳人参（各二两）干地黄桂心茯苓白石英桑白皮浓朴干姜紫菀橘皮当归五味子远志麦冬（各三两）大枣（二十枚）
上十八味咀，以水一斗四升，煮取四升，分五服，日三夜二。
<strong>又方</strong>治肺气不足，咳逆上气，牵绳而坐，吐沫唾血，不能饮食方。
苏子（一升）桑白皮（五两）半夏（六两）紫菀人参甘草五味子杏仁（各二两）款冬花射干（各一两）麻黄干姜桂心（各三两）细辛（一两半）
上十四味咀，以水一斗二升，煮取三升半，分五服，日三夜二。
<strong>又方</strong>治肺气不足咳逆短气，寒从背起，口中如含霜雪，语无声音而渴，舌本干燥方五味子苏子（各一升）白石英钟乳（各三两）款冬花竹叶橘皮桂心桑白皮茯苓紫菀（各二两）麦冬（四两）生姜（五两）杏仁（五十枚）粳米（二合）大枣（十枚）
上十六味咀，以水一斗三升，先煮桑白皮、粳米、大枣，以米熟去滓纳诸药，煮取五升，分六服，日三。
<strong>又方</strong>治肺气不足，心腹支满，咳嗽喘逆上气唾脓血，胸背痛，手足烦热，惕然自惊皮毛起，或哭或歌或怒，干呕心烦，耳中闻风雨声，面色白方。
款冬花桂心（各二两）桑白皮（一斤）生姜五味子钟乳（各三两）麦冬（四两）粳米？
上九味咀，以水一斗二升，先煮粳米、枣令熟，去滓纳药，煎取二升，分三服，温服之。
一方用白石英二两（《广济》有紫菀，人参各二两，名紫菀汤。）
<strong>麻子汤<br/>治肺气不足，咳唾脓血，气短不得卧方。</strong>
麻子（一升）桑皮饧（各一斤）桂心人参（各二两）阿胶紫菀（各一两）生姜（三两）干地黄（四两）
上九味咀，以酒一斗五升，水一斗五升，合煮取四升，分五服。
<strong>饧煎<br/>治肺气不足，咽喉苦干方。</strong>
作饧任多少，取干枣一升，去核熟捣，水五升和使相得，绞去滓，澄去上清，取浊者纳饴中搅火上煎，勿令坚，令连服如鸡子大，渐渐服之，日三夜二。
<strong>治肺风气痿绝，四肢满胀喘逆胸满方∶</strong>
灸肺俞各二壮，肺俞对乳引绳度之，在第三椎下两旁相去各一寸五分。
<strong>肺与大肠俱虚<br/></strong>右手寸口气口以前脉阴阳俱虚者，手太阴与阳明经俱虚也。病苦耳鸣嘈嘈，时妄见光明，情中不乐或如恐怖，名曰肺与大肠俱虚也。
<strong>小建中汤<br/>治肺与大肠俱不足，虚寒乏气，小腹拘急，腰痛羸瘠百病方。</strong>
大枣（十二枚）生姜桂心（各三两）甘草（二两）芍药（六两）
上五味咀，以水八升，煮取三升，去滓，合饴糖八两，煮三沸，分三服（《肘后》用黄、人参各二两，名黄建中汤。）
