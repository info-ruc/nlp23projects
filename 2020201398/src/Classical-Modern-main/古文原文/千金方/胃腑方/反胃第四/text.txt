<spanstyle= font-family:FangSong_GB2312; >（脉二首方十三首灸法三首）</span>
寸紧尺涩，其人胸满不能食而吐。吐止者为下之，故不能食。设言未止者，此为胃反，故尺为之微涩。
趺阳脉浮而涩，浮即为虚，涩即伤脾，脾伤即不磨。朝食暮吐，暮食朝吐，宿谷不化，名为胃反。趺阳脉紧而涩，其病难治。
<strong>治胃虚反食下喉便吐方∶</strong>
人参（一两）泽泻甘草桂心（各二两）橘皮干姜（各三两）茯苓（四两）竹茹（五两）
上九味咀，以水八升，煮取三升，一服七合。日三夜一，已利者去大黄。
<strong>治胃反吐逆不消，食吐不止方∶</strong>
人参桂心泽泻（各二两）茯苓（四两）橘皮甘草黄（各三两）大黄（一两半）生姜（八两）半夏（一升）麦冬（三升）
上十一味咀，以水一斗二升，煮取三升二合，一服八合，日三夜一。羸人六合。已利去大黄。
<strong>治反胃而渴方∶</strong>
茯苓泽泻半夏（各四两）桂心甘草（各二两）
上五味咀，以水五升，煮取二升，分三服。（一方入生姜四两。
<strong>治胃反朝食暮吐，食讫腹中刺痛，此由久冷方∶</strong>
橘皮（三两）甘草浓朴茯苓桂心细辛杏仁竹皮（各二两）槟榔（十枚）
前胡（八两）人参（一两）生姜（五两）
上十二味咀，以水一斗三升，煮取三升，分为三服。（一方有甘皮二两。
<strong>又方</strong>橘皮（三两）人参白术（各二两）桂心（一两）川椒（一百二十枚）薤白（一握？
上六味咀，以水二升渍一宿，纳羊肚中缝合，以三升水煮，水尽出之，决破去滓，分三服。
<strong>又反胃大验方∶</strong>
前胡生姜（各四两）橘皮（三两）阿胶（一两）大麻仁（五合）桂心（三寸）甘草（五寸）吴茱萸（四合）大枣（十枚）
上九味咀，以水三升，酒二升，煮取一升七合，分三服。
<strong>华佗治胃反为病，朝食暮吐，心下坚如杯升，往来寒热，吐逆不下食，此为关上寒所作，将成肺痿，治之之方∶</strong>
真珠丹砂雄黄（各三两）朴硝（五两）干姜（十累）
上五味为末，蜜和丸如梧子大。先食服三丸。若小烦者，饮水自解，然无所忌。神良无比。（一方用桂心一两。
<strong>治胃反食即吐方∶</strong>
捣粟米作面，水和作丸楮子大七枚，烂煮，纳醋中，细细吞之，即下便已。面亦得用之
<strong>大半夏汤<br/>治胃反不受食，食已即呕吐方。</strong>
半夏（三升）白术白蜜（各一升）人参（二两）生姜（三两）
上五味咀，用水五升，和蜜扬之二三百下，煮取一升半，分三服。
<strong>治胃反食即吐出，上气方∶</strong>
芦根茅根（各二两，切细）
上二味以水四升，煮取二升，顿服之。得下，良。
<strong>又方</strong>饮白马尿即止。
<strong>又方</strong>烧鸡灰，酒服。男雄女雌。
<strong>又方</strong>淘小芥子曝干为末，酒服方寸匕，日三。
<strong>灸法<br/></strong>灸两乳下各一寸，以瘥为度。
又脐上一寸，灸二十壮。
又灸内踝下三趾稍斜向前有穴三壮（《外台秘要》云∶三趾作一趾也）。
<strong>治醋咽方∶</strong>
曲末（一斤）地黄（三斤）
上二味合捣日干，酒服三方寸匕，日三。
<strong>治噫醋咽方∶</strong>
吴茱萸（半斤）生姜（三两）人参（二两）大枣（十二枚）
上四味咀，以水六升，煮取二升，先食服一升，日再。
<strong>治中散<br/>食后吐酸水方。</strong>
干姜食茱萸（各二两）
上二味治，下筛，酒服方寸匕，日二。胃冷服之验。
