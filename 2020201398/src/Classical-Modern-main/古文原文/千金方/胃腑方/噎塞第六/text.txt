<spanstyle= font-family:FangSong_GB2312; >（论一首方三十五首）</span>
<strong>五噎丸<br/></strong>治胸中久寒呕逆逆气，饮食不下，结气不消方（《古今录验》云∶五噎者，气噎、忧噎、劳噎、食噎、思噎。气噎者，心悸，上下不通，噫哕不彻，胸胁苦痛。忧噎者，天阴苦厥逆，心下悸动，手足逆冷。劳噎者，苦气膈，胁下支满，胸中填塞，手足逆冷，不能自温。食噎者恚嗔怒，寒气上入胸胁所致也。）
干姜川椒食茱萸桂心人参（各五分）细辛白术茯苓附子（各四分）橘皮（六？
上十味为末，蜜丸如梧子大，酒服三丸，日三。不止，稍加至十丸。
<strong>又方治五种之气皆令人噎方。</strong>
人参半夏桂心防风（一作防葵）小草附子细辛甘草（各二两）紫菀干姜食茱萸芍药乌头（各六分）枳实（三两）
上十四味为末，蜜丸如梧子大，酒服五丸，日三。不止，加至十五丸。乌头与半夏相反，但去一味合之。
<strong>竹皮汤<br/>治噎声不出方。</strong>
竹皮（一用竹叶）细辛（各二两）甘草生姜通草人参茯苓桂心麻黄五味子（各一两）
上十味咀，以水一斗，煮竹皮减二升，去竹皮下药，煮取三升，分三服。
<strong>干姜汤<br/></strong><strong>治饮食辄噎方（《集验》名半夏汤）。</strong>
干姜石膏（各四两）人参桂心栝蒌根（《集验》作桔梗各二两）甘草（一两）半夏小麦（各一升）吴茱萸（二升）赤小豆（三十粒）
上十味咀，以酒五升，水一斗，煮枣二十枚，去滓合煮，取三升，分三服。
<strong>通气汤<br/>治胸满气噎方。</strong>
半夏（八两）生姜（六两）桂心（三两）大枣（三十枚）
上四味咀，以水八升，煮取三升，分五服，日三，夜二。
<strong>羚羊角汤<br/>治气噎不通，不得食方。</strong>
羚羊角通草橘皮（各二两）吴茱萸浓朴干姜（各三两）乌头（五枚）
上七味咀，以水九升，煮取三升，分三服，日三。
<strong>又方</strong>杏仁桂心（各三两）
上二味为末，蜜丸如枣大，稍稍咽之。临食先含弥佳。
<strong>治卒噎方∶</strong>
满口着蜜食之即下。
<strong>又方</strong>刮舂杵头细糠，含之即下，神验。
治诸噎方∶
常食干粳米饭即不噎。
<strong>又方</strong>末火炭蜜丸如弹子大，含，少少咽即下。
<strong>又方</strong>老牛涎如枣核大，纳水中饮之，终身不复噎。
论曰∶凡疗病者，皆以其类。至如治之法，岂宜以鸬治骨，狸虎治鱼？至于竹篾？
<strong>治诸方∶</strong>
以鹿筋渍令濡，合而索之，大如弹丸，以线系，持筋端吞之入喉，推至处，徐徐引之，着筋出。
<strong>又方</strong>以竹篾刮令滑净绵裹，纳咽中，令至处，可进退引之，即随出。
<strong>又方</strong>用绵二两，以蜜煎使热，外敷所在处，灼瓠以熨绵上。若故未出，复煮一段绵代用，并以皂荚屑少少吹鼻中，使得嚏出。
<strong>又方</strong>薤白，煮令半熟，小嚼之。以线系薤中央，捉线吞薤下喉至处牵引，即出矣治咽方∶
虎骨末或狸骨，服方寸匕又方服瞿麦末方寸匕。
<strong>治鱼骨方∶</strong>
鸬屎，服方寸匕。
<strong>又方</strong>服橘皮汤。
又方服沙糖水。
<strong>又方</strong>鱼网烧灰，服方寸匕。（《必效方》云∶取鱼网覆头，立下）。
<strong>治骨鲠在喉，众治不出方∶</strong>
取饴糖，丸如鸡子黄大，吞之，不去更吞。渐大作丸，可至十丸。
<strong>又方</strong>烧虎野狼屎服之。
<strong>又方</strong>吞猪膏如鸡子，不瘥更吞。
<strong>治食中吞发，咽不去绕喉方∶</strong>
取乱发烧灰，酒服一钱匕。
<strong>治吞钱方∶</strong>
艾蒿五两，以水五升，煮取一升，顿服即下。
<strong>又方</strong>服蜜二升即出。
<strong>又方</strong>末火炭，酒服方寸匕，水服亦得。
<strong>治吞金银钗环方∶</strong>
白糖二斤，一顿渐渐食之，多食亦佳。
<strong>误吞环及指方∶</strong>
烧雁毛二七枚末，服之。鹅羽亦得。
<strong>误吞钗方∶</strong>
曝韭令萎，蒸熟勿切，食一束即出。或生麦叶筋缕如韭法，皆可用，但力意多食自消。
<strong>误吞铜铁方∶</strong>
烧铜弩牙令赤，纳酒中，饮之立愈。
<strong>误吞钉针及箭镞方∶</strong>
但多食猪脂肥肉令饱，自裹出。
<strong>误吞针方∶</strong>
取悬针磁石末，饮服方寸匕即下（《古今录验》云∶吞针在喉中，而服磁末入腹。若含磁石于口中，吸针而出）。
