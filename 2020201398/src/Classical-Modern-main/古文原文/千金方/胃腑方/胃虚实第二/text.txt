<spanstyle= font-family:FangSong_GB2312; >（脉二首方三首灸法一首）</span>
<strong>胃实热<br/></strong>右手关上脉阳实者，足阳明经也。病苦头痛（《脉经》作腹中坚痛而热），汗不出如温疟，唇口干，善哕，乳痈，缺盆腋下肿痛，名曰胃实热也。
<strong>泻胃热汤方<br/></strong>栀子仁射干升麻茯苓（各二两）芍药（四两）白术（五两）赤蜜生地汁（各一升）
上八味咀，以水七升，煮取一升半，去滓，下地黄汁，煮两沸，次下蜜，煮取三升，分三服，老少以意加减。
胃中热病，灸三里三十壮，穴在膝下三寸。
<strong>胃虚冷<br/></strong>右手关上脉阳虚者，足阳明经也。病苦胫寒不得卧，恶风寒洒洒，目急，腹痛虚鸣（《外台》作耳虚鸣），时寒时热，唇口干，面目浮肿，名曰胃虚冷也。
<strong>补胃汤<br/>治少气口苦，身体无泽方。</strong>
柏子仁防风细辛桂心橘皮（各二两）川芎吴茱萸人参（各三两）甘草（一两）
上九味咀，以水一斗，煮取三升，分为三服。
<strong>人参散<br/>补胃虚寒，身枯绝，诸骨节皆痛方。</strong>
人参甘草细辛（各六分）麦冬桂心当归（各七分）干姜（二两）远志（一两）吴茱萸（二分）川椒（三分）
上十味治，下筛，食后，温酒服方寸匕。
