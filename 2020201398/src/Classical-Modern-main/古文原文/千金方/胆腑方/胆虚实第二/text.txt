<spanstyle= font-family:FangSong_GB2312; >（脉二首方九首灸法二首）</span>
<strong>胆实热<br/></strong>左手关上脉阳实者，足少阳经也。病苦腹中气满，饮食不下，咽干头痛，洒洒恶寒，胁痛，名曰胆实热也。
<strong>半夏汤<br/></strong><strong>治胆腑实热精神不守泻热方。</strong>
半夏宿姜（各三两）黄芩（一两）生地黄（五两）远志茯苓（各二两）秫米（一升）酸枣仁（五合）
上八味咀，以千里长流水五斗煮秫米，令蟹目沸扬之千余遍，澄清，取九升煮药，取三升半分三服。（《集验方》治虚烦闷不得眠，无地黄、远志，有麦门冬、桂心各三两，甘草、人参各二两。）
<strong>胆虚寒<br/></strong>左手关上脉阳虚者，足少阳经也。病苦眩厥痿，足趾不能摇不能起，僵仆目黄，失精，名曰胆虚寒也。
<strong>温胆汤<br/>治大病后虚烦不得眠，此胆寒故也，宜服之方。</strong>
半夏竹茹枳实（各二两）橘皮（三两）甘草（一两）生姜（四两）
上六味咀，以水八升煮取二升，分三服。（一本有茯苓二两、红枣十二枚）
<strong>千里流水汤<br/>治虚烦不得眠方。</strong>
麦门冬、半夏（各三两）茯苓（四两）酸枣仁（二升）甘草桂心黄芩远志萆
上十二味咀，以千里流水一斛煮米，令蟹目沸扬万遍澄清，取一斗煮药取二升半，分三服。
<strong>酸枣汤<br/>治虚劳烦搅，奔气在胸中，不得眠方。</strong>
酸枣仁（三升）人参桂心生姜（各二两）石膏（四两）茯苓知母（各三两）甘草（一两半）
上八味咀，以水一斗先煮枣仁取七升，去滓，下药煮取三升，分三服，日三。
<strong>治虚劳烦闷不得眠方∶</strong>
大枣（二七枚）葱白（七茎）
上二味以水三升煮取一升，去滓顿服。
<strong>栀子汤<br/>治大下后虚劳不得眠，剧者颠倒懊恼欲死方。（</strong>仲景云，发汗吐下后，虚烦不得眠，若剧者必反复颠倒，心中懊恼，栀子汤主之。）
大栀子（十四枚）豉（七合）
上二味，以水四升先煮栀子取二升半，纳豉更煮三沸，去滓。每服一升，安者勿更服。
若上气呕逆，加橘皮二两，亦可加生姜二两。
<strong>治烦闷不得眠方∶</strong>
枸杞白皮、生地黄（各五两）麦门冬甘草前胡（各五两）茯苓？
上十味咀，以水八升煮取三升七合，分四服。
<strong>治虚劳不得眠方∶</strong>
酸枣仁榆叶（等分）
上二味为末，蜜丸如梧桐子大，每服十五丸，日再。
又方干姜四两为末，汤和顿服，覆取汗愈。
<strong>灸法<br/></strong>胆实热灸浊浴，随年壮，穴在挟胆俞旁相行去五寸。
胆虚灸三阴交各二十壮，穴在内踝上一夫。
