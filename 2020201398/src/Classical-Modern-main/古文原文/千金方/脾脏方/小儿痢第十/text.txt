<spanstyle= font-family:FangSong_GB2312; >（方三十六首）</span>
<strong>温中汤<br/></strong><strong>治小儿夏月积冷，洗浴过度，及乳母亦将冷洗浴，以冷乳饮，儿儿壮热忽值豪雨凉加之儿，下如水，胃虚弱，则面青肉冷、目陷、干呕，宜先与此调其胃气下即止方。</strong>
干姜浓朴（各一分）当归桂心甘草（各三分）人参白术茯苓桔梗（各二分）
上九味咀，以水二升煮取九合，六十日至百日儿一服二合半，余皆随儿大小。
<strong>温中大黄汤<br/>治小儿暴冷，水谷下或乳冷下青结不消，或冷实吐下，干呕烦闷，及冷滞赤白下者，若已服诸利汤去实，胃中虚冷，下如水，干呕、目陷、烦扰不宜利者，可除大黄。若中乳，乳母洗浴水气未消，饮儿遂为霍乱，宜利者便用大黄，不须利宜温者除之方。</strong>
大黄（六分）桂心浓朴甘草干姜（各一分）人参白术茯苓当归（各二分）桔梗（三分）
上十味，以水二升半煮取八合，凡儿三十日至六十日一服二合，七十日至百日一服二合半，二百日者服三合。
<strong>黄柏汤<br/></strong>治小儿夏月伤暴寒，寒折大热，热入胃，下赤白滞如鱼脑，壮热头痛身热手足烦，此太阳之气外伤寒，使热气入胃，服此方良。误以利药下之，或以温脾汤下之，则热痢。以利药下之，便数去赤汁如烂肉者；或下之不瘥，复以涩热之药断之，下既不止，倍增壮热者服之即效。或者温病热盛，复遇暴寒折之，热入腹中，下血如鱼脑者，服之良方。
黄柏黄连黄芩升麻当归白头翁（一作白蔹）牡蛎石榴皮寄生甘草（各二分）犀角艾叶（各一分）
上十二味咀，以水三升煮取一升二合。百日儿至二百一日，一服三合。
<strong>治中结阳丸<br/></strong>断冷滞下，赤白青色如鱼脑，脱肛出，积日腹痛，经时不断者方。
赤石脂（五分）吴茱萸（三分）干姜附子当归浓朴白术木兰皮白头翁黄连黄柏石榴皮（各一分）
上十二味为末，蜜丸，如大豆，二岁以上服五丸，三岁以上服十丸，十岁以上服二十丸。暴下者服少许便瘥；积下者，尽一剂，更合。
<strong>栀子丸<br/>治少小热痢不止方。</strong>
栀子（七枚）黄柏（三分）黄连（五分）矾石（四分）大枣（四枚，炙令黑）
上五味为末，蜜丸，如小豆大，服五丸，日三夜二服，不知稍加至十丸。
<strong>藜芦丸<br/>治少小泄清痢方。</strong>
藜芦（二分）黄连（二分）附子（一分）
上三味为末，蜜丸，如麻子，以粥饮服，二丸立验。
<strong>四物粱米汤<br/>治少小泄注方。</strong>
粱米黍米稻米（各三升）蜡（如弹子大）
上四味，以水五升东向灶煮粱米三沸，去滓。复以汁煮稻米三沸，去滓。复以汁煮黍米三沸，去滓。以蜡纳汁中和之，蜡消取饮之，数试有验。
<strong>龙骨汤治少小壮热渴引饮下痢方。</strong>
龙骨甘草大黄赤石脂栝蒌根石膏寒水石桂心（各二两）
上八味治，下筛，以酒、水各五合，煮散二合二沸，去滓，量儿大小服之。
<strong>大黄汤<br/>治少小下痢苦热不食伤饱不乳方。</strong>
大黄麦门冬甘草（各一两）
上三味咀，以水二升煮取一升，二三岁儿分三四服。
<strong>生金牛黄汤<br/>治小儿积下不止因发痫方。</strong>
生金（三铢，一方用六铢，无生金熟金亦得）牛黄（三铢）麻黄（三分）黄连干姜人参甘草（各一分）细辛（半分）
上八味咀，以水一升六合煮取八合，去滓，临服研牛黄以煮汤中，嫌儿热者用生姜代干姜。今世乏生金，但用成器金亦善，二三两皆得用之。
<strong>泽漆茱萸汤<br/></strong>治小儿夏月暴寒，寒入胃则暴下如水，四肢被寒所折则壮热，经日不除，经月许变，通身虚，满腹痛，其脉微细，服此汤一剂得效后渐安方。
泽漆青木香海藻（各二分）吴茱萸茯苓白术桔梗芍药当归（各五分）大黄（？
上十味咀，以水四升煮取一升半，二百日至一岁儿，一服二合半，一岁以上至二岁一服四合
<strong>枳实散<br/></strong><strong>治少小久痢淋沥，水谷不调，形羸不堪大汤药者宜此方。</strong>
枳实二两，治下筛，三岁以上服方寸匕。若儿小，以意斟酌，日三服。
<strong>治少小洞注下痢方∶</strong>
蒺藜子二升，捣汁，温服，以瘥为度。
<strong>又方</strong>取木瓜汁饮之。
<strong>又方</strong>酸石榴烧灰为末，服半钱匕，日三。
<strong>又方</strong>捣榴汁服之。
<strong>又方</strong>炒仓米为末饮服。
<strong>又方</strong>狗头骨烧灰，水和服之。
<strong>又方</strong>羊骨灰鹿骨灰
上二味并水和服之，随得一事即用之。
<strong>又方</strong>炒豉令焦，水淋汁服之、神验。冷则酒淋服。
<strong>又方</strong>五月五日百草末吹下部。
<strong>治小儿赤白滞下方∶</strong>
薤白（一把）豉（一升）
上二味，以水三升煮取二升，分三服。
<strong>又方</strong>柏叶麻子末（各一升）
上二味，以水五升煮三沸，百日儿每服三合。
<strong>又方</strong>牛角灰，水和服三方寸匕，佳。
<strong>又方</strong>烧蜂房灰水和服。
<strong>又方</strong>乱发灰鹿角灰上二味等分，三岁儿以水和服三钱匕，日三。
<strong>治小儿赤白痢方∶</strong>
白荷根汁生地黄汁（各五合？
上二味微火煎一沸，服之。
<strong>又方</strong>五月五日虾蟆灰饮服半钱匕。
<strong>治小儿热痢方∶</strong>
煮木瓜叶饮之。
<strong>治小儿冷痢方∶</strong>
蓼菜捣汁，量儿大小与之。（一方作芥菜。
<strong>又方</strong>捣蒜敷两足下。
<strong>治小儿暴痢方∶</strong>
小鲫鱼一头烧灰服之，亦治大人。
<strong>又方</strong>烧鲤鱼骨末服之。（一方作龙骨。
<strong>又方</strong>赤小豆末酒和涂足下，日三度。油和亦得。
<strong>治小儿蛊毒痢方∶</strong>
蓝青汁一升二合，分为四服。
治小儿渴痢方∶捣冬瓜汁饮之。
