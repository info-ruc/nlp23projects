<spanstyle= font-family:FangSong_GB2312; >（论二首方十首）</span>
论曰∶凡疳湿之病，皆由暑月多食肥浓油腻，取冷眠睡之所得也。礼云∶君子盛暑之月，薄滋味、无食肥浓煮饼，此时不利人也。养生者宜深戒之，不尔，多患疳湿耳。
凡所患处，或着口断咽喉，下部疳与月蚀，并不痛，令人不觉。其治以五月五日虾蟆、角蒿、救月木、寒食泔淀，但得一事单用之，烧作灰，和腊月猪脂敷之，随手便瘥，极须慎口味。凡疳慎盐酱醋酥油枣等一切皆忌，惟白饭、豉、苜蓿、苦苣、芜青不在禁限。
凡吹药入下部，没中指许深即止。
<strong>治疳湿下黑，医不能治垂死者方∶</strong>
髑髅灰熏黄朱砂青黛石盐矾石丁香麝香莨菪子栀子铁衣破故靴底灰干姜细辛干虾蟆菖蒲葶苈芥子土瓜根蜀椒（各等分）
上二十味治，下筛，以竹筒吹杏仁大、着大孔中，所有患疳疮上悉敷之，其丁香、麝香别捣，着药中合之。
一方有寒食泔淀，救月木、楸叶为二十三味，<strong>若病大者，用灌方如下∶</strong>
麝香丁香甘草犀角（各三分）
上四味治，下筛，和以盐，蜀椒各三合，豉二合，以水二升煮取一升，去滓，纳四味散合，分作二份，灌大孔，旦一灌，酉一灌之，凡久下一月不瘥。成疳候大孔必宽者，以此主之。
<strong>治疳湿久下痢赤白百疗不瘥者方∶</strong>
兔头骨蛇头菥子故绯（并作灰）狸骨蜣螂百草（五月五日收者）倒挂草青黛晚蚕蛾青矾丁香蝎虫屎床中桄木麝香苦参黄柏干姜角蒿朱砂印成盐救月木
上二十九味治，下筛，以筒子纳下部吹着。日一二度。
<strong>治疳湿不能食身重心热脚冷百节疼痛方∶</strong>
黄芩芍药苦参甘草当归蜀椒甘松（一作甘淀）青黛熏黄豉（各二两）东引桃根葱白（各一握）盐（一合）麝香（半两）猪胆（二枚）
上十五味咀，以水一斗八升煮取四升，分为二份，一度灌一份，候汤温如人体，然后着麝香，猪胆即灌，灌了作葱豉粥食之，后日更将一份如前灌之，七日忌生冷毒物等，但是油腻酱乳醋忌三十日大佳。
<strong>治疳蚀人诸处，但是赤血痢久不瘥，立着即瘥秘方∶</strong>
干虾蟆（五月五日收者一枚作灰末）人屎灰（一作发灰）金银土埚（各五两）麝香（一分）
上五味治，下筛，敷疮上即瘥。三七日忌如前，痢者吹下部。
<strong>治疳痢不止方∶</strong>
苦参甘草熏黄（各二两）豉（一升半）葱白（五茎）蜀椒（三十粒）
上六味，以苦参等三物各捣下筛，以水五升煮葱白、椒、豉取三升，以三指撮苦参末等各一撮纳汁中，候冷暖如人体，先饮少许豉汁，食一口饭，乃侧卧徐徐灌之讫，多时卧不出为佳。大急，乃出之于净地，当有疳湿虫如白马尾状，头黑是其效也。其重者，肛大难瘥。
当取桃枝绵裹头，以前件汁，适寒温烙之，须近脊一上三十度烙之乃瘥神验。
<strong>又方</strong>崔氏曰∶晋代之地多五疳，蚀人五脏，通见脊骨下脓血，手足烦疼。四肢无力，夜卧烦躁不安，面失血色，肩胛疼，面与手足皆有浮气或下血，乃死治之之方。
雄黄青葙（各二两）苦参（三两）矾石雌黄铁衣藜芦（各一两）麝香（二分，另上八味治，下筛，以竹管纳大孔中酸枣许，吹纳下部中，日一，不过三度，小儿以大豆许，此方极救死。
<strong>又方</strong>大麻子胡麻（各一升半）
上二味并熬，令黄瓦瓶，泥表上，浓一寸，待泥干，纳大麻等令满，以四五枚苇管插口中，密泥之，掘地作灶，倒立灶口，底着瓦器承之，密填灶孔中，地平聚炭瓶四面，着墼垒之，日没放火烧至明旦开取，适寒温灌疳湿者下部中一合，寻觉咽中有药气为佳，亦不得过多，多则伤人，隔日一灌，重者再三灌之，从旦灌至日夕，极觉体中乏力，勿怪也。非但治疳湿，凡百异同疮疥癣并洗涂之。
论曰∶凡日月蚀时，忌食饮，腹中生虫，及房室生子不具足，必患月蚀疮，亦不得与儿？
<strong>治月蚀恶疮息肉方∶</strong>
硫黄茹斑蝥（各等分）
上三味治，下筛，敷疮上，干者以猪脂和敷之，日三夜一。
<strong>又方</strong>地榆根蔷薇根吴茱萸根（各三两）
上三味治，下筛，以盐汤洗疮敷之，日三。
<strong>八物茜根汤<br/></strong>凡下血者是蛊也，以此治之（方见后二十六卷蛊毒门）。
