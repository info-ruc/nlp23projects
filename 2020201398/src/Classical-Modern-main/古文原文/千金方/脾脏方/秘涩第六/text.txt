<spanstyle= font-family:FangSong_GB2312; >（论一首方四十四首灸法十五首）</span>
论曰∶有人因时疾，瘥后得闭涩不通，遂致夭命，大不可轻之，所以备述，虽非死病，凡人不明药饵者，拱手待毙，深可痛哉，单复诸方以虞仓猝耳。凡大便不通，皆用滑腻之物及冷水以通之也。凡候面黄者，即知大便难。
<strong>麻子仁丸<br/></strong>趺阳脉浮而涩，浮则胃气强，涩则小便数，浮涩相搏，大便则坚，其脾为约，脾约者，其人大便坚，小便利而不渴也。
麻子仁（二升）枳实芍药（各八两）杏仁（一升）大黄（一斤）浓朴（一尺）
上六味为末，蜜丸如梧子大，饮服五丸，日三，渐加至十丸，（《肘后》、《外台》无杏仁）。
<strong>治关格大便不通方∶</strong>
芒硝乌梅桑白皮（各五两）芍药杏仁（各四两）麻仁（三两）大黄（八两）
上七味咀，以水七升煮取三升，分三服。（一本无乌梅加枳实，干地黄各二两。
<strong>治大便闭涩不通神方∶</strong>
猪羊胆不拘，以筒灌三合许，令深入即出矣。不尽须臾更灌。
一方加冬葵子汁和之亦妙。
<strong>又方</strong>椒豉汤五升，加猪膏三合灌之佳。临时不下即用之。
<strong>又方</strong>白蜜煎成如人指大，深纳谷道佳。又无灰浓酒半升，盐三钱匕，炼如上法。
<strong>三黄汤<br/>治下焦热结不得大便方。</strong>
大黄（三两）黄芩（三两）甘草（一两）栀子（二十枚）
右四味咀，以水五升煮取一升八合，分三服。若大闭，加芒硝二两。
<strong>五柔丸<br/></strong><strong>治肠腑闭塞及虚损不足，饮食不生肌肤，三焦不调营卫不和方。</strong>
大黄（一升，蒸三斗米下）前胡（三两）半夏肉苁蓉芍药茯苓当归葶苈细辛（各一两）
上九味为末，蜜和合捣万杵，为丸如梧子大，食后服十五丸，后稍增之，日再。（崔氏云，令人喜饭消谷益气。有忧者，加松实，闾子各半两，服之缓中不如意，便服之，又加黄芩一两）。
<strong>大五柔丸<br/>主脏气不调，大便难通，和营卫，利九窍消谷益气方</strong>
大黄苁蓉芍药葶苈枳实甘草黄芩牛膝（各二两）桃仁（一百枚）杏仁（四十枚）
上十味为末，蜜和丸如梧子，一服三丸，日三，加至二十丸，酒下。
<strong>濡脏汤<br/></strong><strong>主大便不通六七日，腹中有燥屎，寒热烦迫，短气汗出胀满方。</strong>
生葛根猪膏（各二升）大黄（一两）
上三味咀，以水七升煮取五升，去滓，纳膏，煎取三升，澄清。强人顿服，羸人再服。亦治大小便不通。
<strong>治大便不通方∶</strong>
大戟（一斤）大豆（五升）商陆牛膝（各三斤）
上四味咀，以水五升煮取二升，以大豆煎令汁尽，至豆干。初服三枚，以通为度。
<strong>又方</strong>蜜和胡燕屎，纳大孔中即通。
<strong>又方</strong>水四两，蜜一升，合煎熟，冷灌下部中，一饭顷即通。
<strong>又方</strong>盐半合，蜜三合，合煎如饧，出之着冷水中，丸如槟榔，形如指许大，深纳下部中立通。
<strong>又方</strong>治大便难方。
单用豉清酱，清羊酪、土瓜根汁灌之立通。
<strong>又方</strong>以酱清渍乌梅灌下部中。
<strong>又方</strong>桑根白皮榆根白皮（各一把）
上二味咀，以水三升煮取一升半，分三服。
<strong>又方</strong>水服桃花末方寸匕，无花时桃根白皮亦得。
<strong>又方</strong>桃皮三升，水五升，煮取一升，顿服。
<strong>又方</strong>羊蹄根一把约半斤，水二升，煮一升顿服之。
<strong>又方</strong>常煮麻子取汁饮。
<strong>又方</strong>常服蜜煎五合。
<strong>又方</strong>猪脂和陈葵子末为丸如梧子大，每服十丸，通即止。
<strong>又方</strong>常服车前子及叶并良。
<strong>又方</strong>捣葵根汁生服。
<strong>又方</strong>好胶（三寸），葱白（一把）
上二味以水四升煮取一升半，顿服之即下。
<strong>又方</strong>葵子牛酥（各一升，猪脂亦得）。
上二味以水四升，煮葵子取一升，纳酥煮一沸，待冷，分作二服。
<strong>又方</strong>葵子汁和乳汁等分，服之立出。
<strong>又方</strong>酱清（三升）麻油（二升）葱白（三寸）
上三味合煮令黑，去滓，待冷顿服之。（一方不用酱清。
<strong>芒硝丸<br/>治胀满不通方。</strong>
芒硝芍药（各一两半）杏仁大黄（各三两）黄芩（一两六铢）
上五味为末，蜜丸如梧子大，饮服十五丸加至二十丸，取通利为度，日三。
<strong>又方</strong>通草朴硝（各四两）郁李仁黄芩瞿麦（各三两）车前子（五合，一云六两）
上六味咀，以水八升煮取二升半、分三服。（一方用绢袋盛煮顿服二升。）
<strong>又方</strong>独头蒜烧熟去皮，绵裹，纳下部，中气立通。
<strong>又方</strong>削姜裹盐导之，及干姜食盐杏仁捣丸导之。
<strong>治胀满闭不下方∶</strong>
吴茱萸（一升）干姜大黄当归桂心芍药甘草川芎（各二两）人参细辛（各一两）桃白皮（一把）真珠（半两）雄黄（十八铢）
上十三味咀，以水一斗煮取三升，去滓，纳雄黄，真珠末酒一升，微火煮三沸，服一升，得下即止。
<strong>走马汤<br/>主一切猝中恶心痛腹胀大便不通方。</strong>
巴豆（二枚，去皮心熬）杏仁（二枚）
上二味以绵缠捶令碎，热汤二合捻取白汁，饮之当下，老小量之，通治飞尸鬼击病。
<strong>巴豆丸<br/></strong>主寒癖宿食，久饮饱不消，大便不通方。巴豆仁一升，清酒五升煮三日三夕碎，大熟，合酒微火煎令可丸如胡豆，欲取吐下者，服二丸。
<strong>练中丸<br/>主宿食不消，大便难方，（《肘后》名承气丸）。</strong>
大黄（八两）葶苈杏仁（熬）芒硝（各四两）
上四味为末，蜜丸如梧子大，食后服七丸，日三，后稍加之。
<strong>灸法<br/></strong>大便难，灸第七椎两旁各一寸，七壮。
又灸承筋二穴各三壮，在中央陷内。
大便不通，灸挟玉泉相去各二寸，名曰肠遗，随年壮。（一云二寸半）。又灸大敦四壮，在足大趾聚毛中。大便闭塞，气结心坚满，灸石门百壮。后闭不通，灸足大都，随年壮。治老人小儿大便失禁，灸两脚大趾去甲一寸，三壮。又灸大趾歧间各三壮。
<strong>治大小便不通方∶</strong>
葵子（末，一升）青竹叶（一把）
上二味以水二升煮五沸，顿服。
<strong>又方</strong>葵子（一升）榆皮（切，一升）
上二味以水五升煮取二升，分三服。
<strong>又方</strong>葵子一升，水三升煮取一升，去滓，纳猪脂一升，空心，分二服。
<strong>又方</strong>甑带煮取汁，和蒲黄方寸匕，日二服。
<strong>又方</strong>猪脂一斤，水二升煮三沸，饮汁立通。
<strong>治大小便不利方∶</strong>
葵子（一升），硝石（二两）
上二味以水五升煮取二升，分二服。
<strong>治小儿大小便不通方∶</strong>
捣白花胡葵子末，煮汁服之。
<strong>又方</strong>末鸡屎白服一钱匕。
<strong>灸法<br/></strong>大小便不利欲作腹痛，灸营卫四穴百壮，穴在背脊四面各一寸。腹热闭时大小便难，腰痛连胁，灸团冈百壮，穴在小肠俞下二寸横三间下，灸之。大小便不通，灸脐下一寸三壮。
又灸横纹百壮。大小便不利，灸八百壮，穴在腰眼下三寸挟脊相去四寸，两边各四穴。
（计八穴，故名八）小儿大小便不通，灸口两吻各一壮。小便不利大便数注，灸屈骨端五十壮。
又灸天枢百壮，穴在挟脐相去三寸。魂魄之舍不可针，大法在脐旁一寸，合脐相去可三寸也。
