<spanstyle= font-family:FangSong_GB2312; >（论一首方六首）</span>
论曰∶凡肉极者，主脾也。脾应肉，肉与脾合，若脾病则肉变色。又曰∶至阴遇病为肌痹，肌痹不已，复感于邪，内舍于脾，体痒淫淫如鼠走，其人身上津液脱，腠理开，汗大泄，鼻端色黄是其相也。
凡风气藏于皮肤，肉色则败。以季夏戊己日伤于风为脾风。脾风之状，多汗阴动伤寒，寒则虚，虚则体重怠堕，四肢不欲举，不嗜饮食，食则咳，咳则右胁下痛隐隐引肩背不可以动转，名曰厉风，里虚外实，若阳动伤热，热则实，实则人身上如鼠走，唇口坏，皮肤色变，身体津液脱，腠理开，汗大泄，名曰恶风，而须决其纲纪，知其终始，阴阳动静，肉之虚实，实则泻之，虚则补之，能治其病者，风始入肉皮毛肌肤筋脉之间，即须决之。若入六腑五脏则半死矣。
扁鹊曰∶肉绝不治五日死，何以知之？皮肤不通外不得泄。凡肉应足太阴，太阴气绝则唇反气尽则肉先死，甲笃乙死木胜土，使良医妙药终不治也。
<strong>解风痹汤<br/>治肉热极肌痹淫淫如鼠走，身上津液脱，腠理开，汗大泄，为脾风。风气藏于皮肤，肉色败，鼻见黄色，麻黄止汗通肉方。</strong>
麻黄防己（一作防风）枳实细辛白术（各三两）生姜附子（各四两）甘草桂心（各二两）石膏（八两）
上十味咀，以水九升煮麻黄，去沫，下诸药，煎取三升，分三服。
<strong>西州续命汤<br/>治肉极虚热肌痹淫淫如鼠走，身上津液开泄，或痹不仁，四肢急痛方。</strong>
麻黄生姜（各三两）当归石膏（各二两）芎桂心甘草黄芩防风芍药（各一两）杏仁（四十枚）
上十一味咀，以水九升先煮麻黄去沫，下诸药煮取三升，去滓，分四服，日再。
<strong>越婢汤<br/></strong>治肉极热则身体津液脱，腠理开，汗大泄，厉风气下焦脚弱。（有方见七卷风
<strong>石南散<br/>治肉热极则体上如鼠走，或如风痹，唇口坏，皮肤色变，主诸风大病方。</strong>
石南（三十铢）薯蓣芍药（一作甘草）天雄桃花（一作桃仁）甘菊花（各一两）黄真珠（各十八铢）山茱萸（一两十八铢）石膏（二两）升麻葳蕤（各一两半）
上十二味治，下筛，酒下方寸匕，日再食后服。
<strong>大黄酒<br/></strong>治肉极虚寒为脾风阴动伤寒，体重怠堕，四肢不举，关节疼痛，不嗜饮食虚黄桂心巴戟天石斛柏子仁泽泻茯苓干姜蜀椒（各三两）防风独活人参（各二两）天雄芍药附子乌头茵芋半夏细辛栝蒌根白术黄芩山茱萸（各一两）
上二十三味咀，绢袋贮，以清酒三斗渍之，秋冬七日，春夏三日，初服三合，渐渐加，微微醉为度，日再。
<strong>治肉极虚寒猝中风，口噤不能言，四肢缓纵，偏挛急痛注，五脏恍惚，喜怒无常，手脚不随方∶</strong>
独活茵芋黄芩（各三两）甘草防风芍药芎麻黄葛根（各二两）人参（一两）乌头（三枚）
上十一味咀，以水一斗，竹沥四升合煎取四升，分四服，日三夜一。
