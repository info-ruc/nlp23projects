<spanstyle= font-family:FangSong_GB2312; >（论一首方二十三首脉四首灸法一首）</span>
<strong>脾实热<br/></strong>右手关上脉阴实者，足太阴经者，病苦足寒胫热，腹胀满，烦扰不得卧，名曰脾实热也
<strong>泻热汤<br/></strong><strong>治舌本强直，或梦歌乐而体重不能行方。</strong>
前胡茯苓龙胆细辛芒硝（各三两）杏仁（四两）元参大青（各二两）苦竹叶（切?
上九味咀，以水九升煮取三升，分三服，食后服。
<strong>射干煎方<br/></strong>主治同前。
射干（八两）大青（三两）石膏（十两，一作一升）赤蜜（一升）
上四味咀，以水五升煮取一升五合，去滓，下蜜煎取二升，分三服。
治脾热面黄目赤季胁痛满方半夏母姜（各八两）枳实栀子茯苓芒硝（各三两）细辛（五两）白术杏仁（各四两）生地黄淡竹叶（切，各一升）
上十一味咀，以水九升煮取三升，去滓，下芒硝，分三服。
治脾横方若赤黑发如瓜大，煎羊脂摩之。
<strong>又方</strong>赤小豆末和鸡子白敷之。
四肢寒热腰痛不得俯仰，身黄腹满食呕，舌根直，灸第十一椎及左右各一寸五分，三处各七壮。
脾胃俱实<br/>右手关上脉阴阳俱实者，足太阴与阳明经俱实也。病苦脾胀腹坚，抢胁下痛，胃气不转，大便难，时反泄利，腹中痛，上冲肺肝，动五脏，立喘鸣，多惊，身热汗不出，喉痹精少，名
<strong>三黄泻热汤方<br/></strong>大黄麻黄黄芩（各四两）杏仁赤茯苓甘草橘皮芒硝泽泻
上九味咀，以水九升煮取三升，绞去滓，纳大黄，煮两沸去滓，下芒硝，分三服。
<strong>大黄泻热汤<br/>治脾脉厥逆大腹中热切痛，舌强腹胀，身重食不下，心注脾急痛方。</strong>
大黄（切，水一升半，渍一宿）甘草（各三两）泽泻茯苓黄芩细辛芒硝橘皮（各上八味咀，以水七升煮取三升三合，去滓，下大黄更煎二沸，去滓，下芒硝，分三服。
治脾热胁痛，热满不歇，目赤不止，口唇干裂方∶
石膏（一斤，碎）生地黄汁赤蜜（各一升）竹叶（切、五升）
上四味先以水一斗二升煮竹叶，取七升，去滓，澄清，下石膏，煮取一升五合，去滓，下地黄汁煮两沸，次下蜜煎取三升，细细服之。
<strong>治脾热偏一边痛，胸满胁偏胀方∶</strong>
茯苓橘皮泽泻（各三两）芍药白术（各四两）桂心人参（各三两）石膏（八两）半夏（六两）生姜（切）桑根白皮（各一升）
上十一味咀，以水一斗二升煮取三升，去滓，分三服。若须利下，加芒硝二两佳。
脾虚冷右手关上脉阴虚者，足太阴经也。病苦泄注，腹满气逆，霍乱、呕吐、黄胆，心烦不得卧，肠鸣，名曰脾虚冷也。
<strong>治虚胀胁痛肩息有时发作悉补之方∶</strong>
五加根皮丹参橘皮（各一斤）地骨皮干姜白术（各八两）干地黄芎附子（各五两）猪椒根皮（二斤）桂心桔梗（各四两）甘草（三两）大枣（五十枚）
上十四味咀，以酒四斗渍五七日，服七八合加至一升，日再服。
<strong>槟榔散<br/>治脾寒饮食不消，劳倦气胀，噫满忧恚不乐方。</strong>
槟榔（八枚，皮子并用）人参茯苓陈曲麦浓朴白术吴茱萸（各二两）
上八味治，下筛，食后酒服二方寸匕，日再服。（一方用橘皮一两半。
<strong>温脾丸<br/>治久病虚羸脾气弱，食不消喜噫方。</strong>
黄柏大麦吴茱萸桂心干姜细辛附子当归曲大黄黄连（各一两）
上十一味为末，蜜丸如梧子大，每服十五丸，空腹酒服，日三。
<strong>麻豆散<br/>主脾气弱不下食饵，此以当食方。</strong>
大豆黄卷（二升）大麻子（三升，熬令香）
上二味治，下筛，饮和服一合，日四五，任意多少。
<strong>脾胃俱虚<br/></strong>右手关上脉阴阳俱虚者，足太阴与阳明经俱虚也。病苦胃中如空状，少气不足以息，四逆寒泄注不已，名曰脾胃俱虚也。
<strong>治腹胀善噫食则欲呕，泄溏下，口干，四肢重，好怒不欲闻人声，忘误，喉痹，补之方∶</strong>
黄连（一两）禹余粮（二两）白术干姜（各三两）大麻子（五两）桑白皮（八两）大枣（二十枚）
上七味咀，以水一斗二升煮取三升，分四次服。
<strong>治脾胃俱虚苦饥寒痛方∶</strong>
人参当归桂心茯苓桔梗芎（各五两）浓朴甘草橘皮吴茱萸（各二两）白术（五两）麦（一升）
上十二味咀，以水一斗二升煮取三升，分三服。
<strong>白术散<br/>治脾胃俱虚冷方。</strong>
白术浓朴人参吴茱萸茯苓麦曲芎（各三两）
上八味治，下筛，酒服方寸匕，食后服，日三。（一方加大腹、橘皮。
<strong>平胃丸<br/>凡身重不得食，食无味，心下虚满，时时欲下，喜卧者，皆针胃脘，太仓宜，服建中汤及此方。</strong>
杏仁（五十枚）丹参（三两）苦参元参葶苈（各二两）芎桂心（各一两）
上七味为末，蜜丸如梧子大，酒服五丸，日三，以知为度。
<strong>又方</strong>治丈夫小儿食实不消，胃气不调，或温壮热结，大小便不利者，有病冷者服露宿丸，热药后当进此丸调胃方，（露宿丸见后十六卷胃腑痼冷积热门）。
大黄（二两）小草甘草芍药芎葶苈（各一两）杏仁（五十枚）
上七味为末，蜜丸如梧子，饮服五丸，日三。一岁小儿二丸，渐加之。（《翼方》无杏仁，有菖蒲、当归、干姜、茯苓、麦门冬、细辛，为十三味）。
论曰∶凡病宿食在上脘，当吐之，脉数而滑者实也。有宿食不消，下之愈。胃中有食冷物，即痛不能食，有热物即欲食。大腹有宿食，寒栗发热如疟状。宿食在小腹者，当暮发热，明旦复止。寸脉紧即头痛风寒，或腹中宿食不化。寸口脉紧者，如转索左右无常。脾胃中有宿食不消，寸口脉浮而大，按之反涩，尺中微而涩，故知宿食。
<strong>大曲丸<br/>主消谷断下温和又寒冷者，常服不患霍乱方。</strong>
大麦曲（各一升）附子干姜当归人参（各三两）赤石脂（一两）桔梗女萎（各二两）吴茱萸皂荚（各五两）蜀椒（二两半）乌梅（五十枚）
上十三味为末，蜜酢中半渍梅一宿，蒸三斗米下，去核捣如泥，和药蜜，和捣二千杵，服十丸，日三。下甚者，加龙骨、阿胶、艾各三两。
<strong>消食断下丸<br/>寒冷者常服之方。</strong>
曲大麦（各一升）吴茱萸（四两）
上三味为末，蜜和，服十五丸如梧子，日三服。
<strong>干姜散<br/>治不能食，心意冥然忘食方。</strong>
干姜法曲蜀椒豉大麦（各一升）
上五味合治，下筛，食后服三方寸匕，日三，以能食为度。
<strong>消食丸<br/>治数年不能食方。</strong>
小麦曲（各一升）干姜乌梅（各四两）
上四味为末蜜和服十五丸，日再加至四十丸。寒在胸中及反胃翻心者皆瘥。
<strong>曲丸<br/>主消谷能食，除肠中水气胪胀方。</strong>
法曲麦杏仁（各五两）
上三味治，下筛，食后酒服一合，日三。
