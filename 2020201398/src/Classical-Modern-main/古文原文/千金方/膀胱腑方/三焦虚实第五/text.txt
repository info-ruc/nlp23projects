<spanstyle= font-family:FangSong_GB2312; >（论三首方十八首灸法七首）</span>
论曰∶夫上焦如雾（雾者霏霏起上也），其气起于胃上脘，并咽以上贯膈布胸中走腋，循足太阴之分而行，还注于手阳明，上至舌下注足阳明，常与营卫俱，行于阳二十五度，行于阴亦二十五度，为一周，日夜五十周身，周而复始，大会于手太阴也。主乎少阳心肺之病内而不出。人有热则饮食下胃，其气未定，汗则出或出于面，或出于背，身中皆热，不循卫气之道而出者何也？此外伤于风，内开腠理，毛蒸理泄，卫气走之，固不得循其道，此气剽悍滑疾见开而出，故不得从其道，名曰漏气，其病则肘挛痛。食先吐而后下，其气不续，膈间厌闷，所以饮食先吐而后下也。寒则精神不守，泄下便痢，语声不出。若实则上绝于心。若虚则引气于肺也。
<strong>泽泻汤<br/></strong>通脉泻热治上焦，饮食下胃，胃气未定汗出，面背身中皆热，名曰漏气方泽泻半夏柴胡生姜（各三两）桂心甘草（各一两）人参茯苓（各二两）骨皮（五两）石膏（八两）竹叶（五合）心（一升）
上十二味咀，以水二斗，煮取六升，分五服。
<strong>麦门冬理中汤<br/></strong><strong>治上焦热腹满，不欲饮食，或食先吐而后下，肘挛痛方。</strong>
麦冬生芦根竹茹廪米（各一升）心（五合）甘草茯苓（各二两）橘皮人参葳蕤（各三两）生姜（四两）白术（五两）
上十二味咀，以水一斗五升，煮取三升，分三服。
<strong>治胸中膈气聚痛好吐方∶</strong>
灸厥阴俞，穴在第四椎，两边各相去一寸五分，随年壮。
<strong>黄理中汤<br/>治上焦虚寒，短气不续，语声不出方。</strong>
黄桂心（各二两）五味子桔梗干姜茯苓甘草川芎（各三两）丹参杏仁（各？
上十味咀，以水九升，煮取三升，分为三服。
<strong>黄连丸<br/>治上焦冷下痢，腹内不安，食即注下方。</strong>
川连乌梅肉（各八两）桂心（二两）干姜附子阿胶（各四两）榉皮川芎黄柏（各？
上九味为末，蜜丸如梧子大，饮下二十丸，加至三十丸。
<strong>浓朴汤<br/>治上焦闭塞干呕，呕而不出，热少冷多，好吐白沫清涎吞酸方。</strong>
浓朴茯苓川芎白术元参（各四两）桔梗附子人参橘皮（各三两）生姜（八两）吴茱萸（八合）
上十一味咀，以水二斗，煮取五升，分为五服。
论曰∶中焦如沤（沤者，在胃中如沤也），其气起于胃中脘，在上焦之后。此受气者，主化水谷之味，秘糟粕，蒸津液，化为精微，上注于肺，脉乃化而为血，奉以生身，莫贵乎此，故独行于经隧，名曰营气。主足阳明，阳明之别号曰丰隆，在外踝上，去踝八寸，别走太阴络诸经之脉，上下络太仓，主腐熟五谷，不吐不下。实则生热，热则闭塞不通，上下隔绝。
虚则生寒，寒则腹痛，洞泄便痢霍乱，主脾胃之病。夫血与气异形而同类，卫气是精，血气是神，故血与气异名同类焉。夫脱血者无汗，此是神气。夺汗者无血，此是精气，故人有两死而无两生，犹精神之气隔绝也。若虚则补于胃，实则泻于脾，调其中和其源，万不遗一也。
<strong>大黄泻热汤<br/>开关格通隔绝，治中焦实热闭塞，上下不通，不吐不下，腹满膨膨喘急方？</strong>
川大黄（切，以水一升浸）黄芩泽泻升麻芒硝（各三两）羚羊角栀子（各四两）元参（八两）地黄汁（一升）
上九味咀，以水七升，煮取二升三合，下大黄更煮两沸，去滓，下硝，分三服。
<strong>蓝青丸<br/>治中焦热下痢水谷方。</strong>
蓝青汁（三升）川连（八两）黄柏（四两）乌梅肉地肤子地榆白术（各二两）阿胶（？
上八味为末，以蓝青汁和微火煎，丸如杏仁大，饮服三丸，日二。以七月七日合大良，当并手丸之。
<strong>黄连煎<br/>治中焦寒洞泄下痢，或因霍乱后泻黄白无度，腹中虚痛方。</strong>
黄连酸石榴皮地榆阿胶（各四两）黄柏当归浓朴干姜（各三两）
上八味咀，以水九升，煮取三升，去滓，下阿胶更煎取烊，分三服。
<strong>治四肢不可举动，多汗洞痢方∶</strong>
灸大横随年壮，穴在挟脐两边各二寸五分。
论曰∶下焦如渎（渎者如沟，水决泄也），其气起胃下脘，别回肠，注于膀胱而渗入焉。
故水谷者，常并居于胃中成糟粕，而俱下于大肠，主足太阳，灌渗津液，合膀胱，主出不主入，别于清浊，主肝肾之病候也。若实则大小便不通利，气逆不续，呕吐不禁，故曰走哺。
若虚则大小便不止，津液气绝。人饮酒入胃，谷未熟而小便独先下者何？盖酒者，熟谷之液也。其气悍以滑，故后谷入而先谷出也，所以热则泻于肝，寒则补于肾也。
<strong>柴胡通塞汤<br/>治下焦热大小便不通方。</strong>
柴胡羚羊角黄芩橘皮泽泻（各三两）香豉（一升别盛）生地（一升）芒硝（一两）栀子（四两）石膏（六两）
上十味咀，以水一斗，煮取三升，去滓，纳芒硝，分为三服。
<strong>赤石脂汤<br/>治下焦热或下痢脓血，烦闷恍惚方。</strong>
赤石脂（八两）乌梅（二十枚）栀子（十四枚）廪米（一升）白术升麻（各三两）干姜（二两）
上七味咀，以水一斗煮米，取熟去米下药，煮取二升半，分为三服。
<strong>止呕人参汤<br/>治下焦热盛，气逆不续，呕吐不禁，名走哺方。</strong>
人参葳蕤黄芩知母茯苓（各三两）生芦根栀子仁白术橘皮（各四两）石膏（八两）
上十味咀，以水九升，煮取三升，去滓，分三服。
<strong>香豉汤<br/>治下焦热毒痢，鱼脑杂痢赤血，脐下小腹绞痛不可忍，欲痢不出方。</strong>
香豉薤白（各一升）川连黄柏白术茜根（各三两）栀子黄芩地榆（各四两）
上九味咀，以水九升，煮取三升，分三服。
治膀胱三焦津液下大小肠中寒热，赤白泄痢，及腰脊痛，小便不利，妇人带下方∶
灸小肠俞五十壮。
<strong>黄柏止泄汤<br/>治下焦虚冷，大小便洞泄不止方。</strong>
黄柏人参地榆阿胶（各三两）川连（五两）茯苓榉皮（各四两）艾叶（一升）
上八味咀，以水一斗，煮取三升，去滓，下胶，消尽，分三服。
<strong>人参续气汤<br/>治下焦虚寒，津液不止，短气欲绝方。</strong>
人参橘皮茯苓乌梅麦冬黄干姜川芎（各三两）吴茱萸（三合）桂心（二两）白术浓朴（各四两）
上十二味咀，以水一斗二升，煮取三升，分为三服。
<strong>茯苓丸<br/>治下焦虚寒损，腹中瘀血，令人喜忘，不欲闻人语，胸中噎塞而短气方。</strong>
茯苓地黄当归（各八分）甘草干姜人参（各七分）黄（六分）川芎（五分）桂心（四分）浓朴（三分）杏仁（五十枚）
上十一味为末，蜜丸如梧子大，初服二十丸，加至三十丸为度，日二，清饮汤下。
<strong>伏龙肝汤<br/>治下焦虚寒损，或先见血后便转，此为近血，或利不利方。</strong>
伏龙肝（五合末）地黄（五两，一方用黄柏）阿胶牛膝（一作牛蒡根）甘草干姜黄？
上九味咀，以水九升，煮取三升，去滓，下胶煮消，下发灰，分为三服。
治下焦虚寒损，或先便转后见血，此为远血，或利或不利，好因劳冷而发，宜续断止血方∶
续断当归桂心蒲黄阿胶（各一两）甘草（二两）干姜地黄（各四两）
上八味咀，以水九升，煮取三升半，去滓，下胶取烊，下蒲黄，分三服。
<strong>当归汤<br/></strong>治三焦虚损，或上下发泄吐唾血，皆从三焦起，或热损发，或因酒发宜此方当归干姜小蓟阿胶羚羊角地黄柏枝皮（各三两）芍药白术（各四两）蒲黄（五合）青竹茹（半升）伏龙肝（一升）发灰（鸡子大一枚）黄芩甘草（各二两）
上十五味咀，以水一斗二升，煮取三升半，去滓，下胶取烊，次下发灰，蒲黄，分为三服。
<strong>灸法<br/></strong>五脏六腑，心腹满，腰背疼，饮食吐逆，寒热往来，小便不利，羸瘦少气，灸三焦俞，随年壮。腹疾腰痛，膀胱寒饮注下，灸下极俞，随年壮。三焦膀胱，肾中热气，灸水道，随年壮，穴在挟屈骨，相去五寸。（屈骨在脐下五寸，屈骨端水道挟两边各二寸半）。三焦寒热，灸小肠俞，随年壮。
