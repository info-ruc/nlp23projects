<spanstyle= font-family:FangSong_GB2312; >（论一首方三十首）</span>
论曰∶彭祖云∶使人力壮不老，房室不劳损气力，颜色不衰者，莫过麋角。其法刮为末十两，用生附子一枚合之，酒服方寸匕，日三，大良。亦可熬令微黄，单服之，亦令人不老。
<strong>然琥珀散<br/></strong><strong>治虚劳百病，除阴痿精清力不足，大小便不利如淋状，脑门受寒气结在关元，强行阴阳，精少余沥，腰脊痛，四肢重，咽干口燥，食无常味，乏气力，远视KTKT惊悸不安，五脏虚劳，上气喘闷方。</strong>
琥珀（一两，研）芜菁子胡麻子车前子蛇床子菟丝子枸杞子子麦门冬（各一升）橘皮肉苁蓉松脂牡蛎（各四两）松子柏子荏子（各三两）桂心石苇石斛滑石茯苓川芎人参杜蘅续断远志当归牛膝牡丹（各三两）通草（三两半）
上三十味各治下筛，合捣二千杵，盛以苇囊先食，服方寸匕，日三夜一。用牛羊乳汁煎令熟，常服令人强性轻身，益气消谷，能食，耐寒暑，百病除愈。虽御十女不劳损，令精实如膏，服后七十日可得行房，久服老而更少，发白反黑，齿落重生。
<strong>苁蓉散<br/>主轻身益气强骨，补髓不足，能使阴气强盛方。</strong>
肉苁蓉五味子远志甘草（各一升）生地黄（三十斤取汁）楮实子慎火草干漆（各？
上八味以地黄汁浸一宿，出曝干复浸，令汁尽为散，空腹酒服方寸匕，日三，服三十日力倍常，虽御十女无损。
<strong>秃鸡散<br/>有房室人常服勿绝方。</strong>
蛇床子菟丝子五味子远志防风巴戟杜仲苁蓉等分上八味治下筛，酒服方寸匕，日二。无室勿服。
<strong>天雄散<br/>治五劳七伤，阴痿不起衰损者方。</strong>
天雄五味子远志（各一两）苁蓉（二两半）蛇床子菟丝子（各六两）
上六味治下筛，酒服方寸匕，日三，常服勿止。
<strong>治阴下湿痒生疮，失精阴痿方∶</strong>
牡蒙菟丝子蛇床子苁蓉柏子仁（各二两）
上五味治下筛，酒服方寸匕，日三，以知为度。
<strong>治阴痿精薄而冷方∶</strong>
苁蓉钟乳蛇床子远志续断薯蓣鹿茸（各三两）
上七味治下筛，酒服方寸匕，日二，欲多房室，倍蛇床，欲坚倍远志。欲大倍鹿茸。欲多精倍钟乳。
<strong>治五劳七伤，庶事衰恶方∶</strong>
巴戟天蛇床子天雄薯蓣（各三分）雄蚕蛾（十枚）五味子石斛苁蓉（各三分）菟？
上十一味治下筛，酒服方寸匕，日三。
<strong>石硫黄散<br/>极益房劳补虚损方。</strong>
石硫黄白石英鹿茸远志蛇床子五味子天雄僵蚕白马茎菟丝子女萎（各等分）
上十一味治下筛，酒服方寸匕，日三。无房勿服。
<strong>又方</strong>萝摩（六两）五味子酸枣仁柏子仁干地黄枸杞根皮（各三两）
上六味治下筛，酒服方寸匕，日三。
<strong>又方</strong>车前子茎叶根治下筛，服方寸匕。强阴益精。
<strong>常饵补方∶</strong>
枸杞子（一斤）天雄（三两）苁蓉石斛干姜菟丝子远志续断（各五两）干地黄（？
上九味治下筛，酒服方寸匕，日二服，食无所忌，服药十日，候茎头紫色乃可行房。
治男子阴气衰，腰背痛，苦寒茎消少精，小便余沥出失精，囊下湿痒、虚乏，服此令人充实肌肤肥悦方∶
巴戟天菟丝子杜仲桑螵蛸石斛（各等分）
上五味治下筛，酒服方寸匕，日一，常服佳。
<strong>又方</strong>薯蓣巴戟天山茱萸丹参人参（各五分）蛇床子五味子（各四分）天雄细辛（各三分）桂心（二分）干地黄（七分）
上十一味治下筛，酒服方寸匕，日二夜一。
<strong>又方</strong>五味子蛇床子（各二两）续断牛膝（各三两）车前子苁蓉（各四两）
上六味治下筛，酒服方寸匕，日二。
<strong>杜仲散<br/>益气补虚，治男子羸瘦短气，五脏痿损、腰痛不能房室方∶</strong>
杜仲蛇床子五味子干地黄（各六分）苁蓉远志（各八分）木防己巴戟（各七分）菟？
上九味治下筛，食前酒服方寸匕，日三，常服不绝佳。
<strong>苁蓉散<br/>补虚益阳，治阳气不足，阴囊湿痒，尿有余沥，漏泄虚损，云为不起方∶</strong>
苁蓉续断蛇床子（各八分）天雄薯蓣五味子（各七分）远志（六分）干地黄巴戟天（各五分）
上九味治下筛，酒服方寸匕，日三。凡病皆由醉饱后或疲极之后而合阴阳，致成此病也
<strong>白马茎丸<br/></strong><strong>治空房独怒，见敌不兴，口干汗出失精，囊下湿痒，尿有余沥，卵偏大引疼，膝冷胫酸，目中KTKT，小腹急，腰脊强，男子百病方。</strong>
白马茎石苇天雄远志赤石脂蛇床子菖蒲薯蓣杜仲栝蒌根苁蓉石斛？
上十八味为末，白蜜丸如梧子大，酒服四丸，日二服，渐加至二十丸，七日知，一月日百病愈。
<strong>治阴痿方∶</strong>
雄鸡肝（一具）鲤鱼胆（四枚）
上二味阴干为末，雀卵和丸如小豆大，吞一丸。
<strong>又方</strong>菟丝子（一升）雄鸡肝（二具）
上二味为末，雀卵和丸如小豆大，每服一丸，日三。
<strong>又方</strong>干漆白术甘草菟丝子苁蓉牛膝巴戟天五味子桂心（各三两）石南石龙芮（各一两）干地黄（四两）
上十二味为末，蜜和丸如梧子，酒服二十丸，日三。
<strong>又方</strong>用蜂房灰夜卧敷之。
<strong>又方</strong>用原蚕蛾末连者一升，去头足毛羽，阴干为末，蜜丸如梧子，每服一丸，夜卧盐汤下之。
<strong>又方</strong>磁石五斤研，清酒三斗渍二七日，每服三合，日三夜一。
<strong>又方</strong>常服天门冬亦佳。
<strong>又方</strong>五味子一升新好者治下筛，酒服方寸匕，日三。稍加至三匕，无所慎，忌食猪鱼大蒜大醋。尽一剂即得力，百日以上可见功效。服药常令相续不绝，四时勿废，功能自知。
<strong>又方</strong>菟丝子蛇床子五味子（各等分）
上三味为末，蜜丸如梧子大，先食饮服三丸，日三。
<strong>又方</strong>蛇床子菟丝子杜仲苁蓉五味子（各等分）
上五味为末，蜜和丸如梧子大，酒服十四丸，日二夜一。
<strong>又方</strong>蛇床子（末三两）菟丝（汁二合）
上二味相和涂上，日五遍。
<strong>又方</strong>蛇床子苁蓉远志（各三分）附子（一分）
上四味为末，以唾和丸如梧子大，实茎头内玉泉中。
<strong>又方</strong>蛇床子（三分）天雄远志（各二分）桂心（一分）无食子（一枚）
上五味为末。唾丸如梧子，涂茎头内玉泉中，稍时遍体热。
