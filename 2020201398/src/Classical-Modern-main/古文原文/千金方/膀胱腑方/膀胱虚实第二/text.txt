<spanstyle= font-family:FangSong_GB2312; >（脉四首方六首）</span>
<strong>膀胱实热<br/></strong>左手尺中神门以后脉阳实者，足太阳经也。病苦逆满腰中痛，不可俯仰劳也，名曰膀胱实热也。
右手尺中神门以后脉阳实者，足太阳经也。病苦胞转不得小便，头眩痛烦满，脊背强，名曰膀胱实热也。
<strong>治膀胱实热方∶</strong>
石膏（八两）栀子仁（一作瓜子仁）茯苓知母（各三两）蜜（五合）淡竹叶生地（切，各一升）
上七味咀，以水七升，煮取二升，去滓，下蜜，煮二沸，分三服，须利，加芒硝三两。
<strong>治膀胱热病不已，舌干咽肿方∶</strong>
蜜（七合）升麻大青（各三两）射干生元参黄柏蔷微根白皮（各四两）
上七味以水七升，煮取一升，去滓，下蜜，煮二沸，细细含之。
<strong>膀胱虚冷<br/></strong>左手尺中神门以后脉阳虚者，足太阳经也。病苦脚中筋急，腹中痛，引腰背不可屈伸，转筋恶风偏枯，腰痛，外踝后痛，名曰膀胱虚冷也。
右手尺中神门以后脉阳虚者，足太阳经也。病苦肌肉振动，脚中筋急，耳聋，忽忽不闻，恶风飕飕作声，名曰膀胱虚冷也。
<strong>治膀胱虚冷，饥不欲饮食，面黑如炭，腰胁疼痛方∶</strong>
磁石（六两）黄茯苓（各三两）五味子杜仲（各四两）白术白石英（各五两）
上七味咀，以水九升，煮取三升，分三服。
<strong>治膀胱冷咳唾则有血，喉鸣喘息方∶</strong>
羊肾（一具）人参元参黄桂心川芎甘草（各三两）茯苓（四两）骨皮生姜（各五两）白术（六两）
上十一味咀，以水一斗二升，先煮羊肾，减三升，去肾下药，煮取三升，去滓，分三服。
<strong>龙骨丸<br/>治膀胱肾冷，坐起欲倒，目KTKT，气不足骨痿方。</strong>
龙骨柏子仁地黄甘草防风（各五分）黄禹余粮白石英桂心茯苓（各七分）五味子羌活人参附子（各六分）山萸肉元参川芎（各四分）磁石杜仲干姜（各八分）
上二十味为末，蜜丸如梧子大，空腹酒服三十丸，日二，加至四十丸。
<strong>治膀胱寒，小便数，漏精稠如白米泔方∶</strong>
赤石脂白石脂（各五分）地黄（三分）苁蓉（六分）赤雄鸡肠鸡（各两具）桑螵蛸牡蛎龙骨川连（各四分）
上十味治下筛，纳鸡肠及中缝塞，蒸之令熟，曝干合捣为散，以酒和服方寸匕，日三．？
