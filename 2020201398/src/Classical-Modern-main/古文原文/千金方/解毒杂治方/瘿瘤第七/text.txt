<spanstyle= font-family:FangSong_GB2312; >（方十三首证一条灸法十首）</span>
<strong>治石瘿、气瘿、劳瘿、土瘿、忧瘿等方∶</strong>
海藻海蛤龙胆通草昆布石（一作矾石）松萝（各三分）麦曲（四分）半夏（二？
上九味，治下筛，酒服方寸匕，日三。禁食猪、鱼、五辛、生菜，诸难消之物。十日知，二十日愈。
<strong>又方</strong>小麦面（一升）海藻（一两）特生石（十两）
上三味，以三年米醋渍小麦面，曝干，各捣为散合和，服一方寸匕，日四五服，药含极乃咽之。禁姜、五辛、猪、鱼、生菜、大吹、大读诵、大叫语等。
<strong>又方</strong>昆布松萝海藻（各三两）海蛤桂心通草白蔹（各二两）
上七味，治下筛，酒服方寸匕，日三。
<strong>又方</strong>海藻海蛤（各三两）昆布半夏细辛土瓜根松萝（各一两）通草白蔹龙胆（各二两）
上十味，治下筛，酒服方寸匕，日二，不得作重用方。
<strong>又方</strong>昆布二两，洗切如指大，醋渍含咽，汁尽愈。
<strong>又方</strong>海藻（一斤，《短剧》作三两）小麦曲（一斤）
上二味，以三年醋一升，溲面未，曝干，往反醋尽，合捣为散，酒服方寸匕，日三服。
忌努力。（崔氏云∶疗三十年瘿瘤。）
<strong>又方</strong>菖蒲海蛤白蔹续断海藻松萝桂心蜀椒倒挂草半夏（各一两）神曲（三？
上十二味，治下筛，以牛羊髓脂为丸如梧子，日服三丸。
<strong>五瘿丸方<br/></strong>取鹿靥以佳酒浸令没，炙干纳酒中，更炙令香，含咽汁，味尽更易，尽十具愈
<strong>陷肿散<br/></strong>治二三十年瘿瘤，及骨瘤、石瘤、肉瘤、脂瘤、脓瘤、血瘤，或息肉大如杯杆升斗，十年不瘥，致有漏溃，令人骨消肉尽，或坚或软或溃，令人惊悸，寤寐不安，身体螈缩，愈而复发方。
乌贼骨石硫黄（各一分）钟乳紫石英白石英（各二分）丹参（三分）琥珀附子胡燕屎大黄干姜（各四分）
上十一味，治下筛，以韦囊盛，勿泄气。若疮湿即敷，若疮干猪脂和敷，日三四，以干为度。若汁不尽，至五剂十剂止，药令人不痛。若不消，加芒硝二两佳。
<strong>治瘿瘤方∶</strong>
昆布桂心（各一两）逆流水柳须（一两）海藻干姜（各二两）羊靥（七枚，阴干）
上六味，为末，蜜丸如小弹子大，含一丸咽津。
<strong>又方</strong>矾石芎当归大黄黄连黄芩白蔹芍药（各二分）吴茱萸（一分）
上九味，治下筛，鸡子黄和涂故细布上，随瘤大小浓薄贴之，干则易，着药熟当作脓脂细细从孔中出，须探脓血尽，着生肉膏。若脓不尽，复起如故。
<strong>生肉膏<br/>治痈瘤溃漏及金疮、百疮方。</strong>
当归附子甘草白芷芎（各一两）薤白（二两）生地黄（三两）
上七味，咀，以猪脂三升半，煎白芷黄去滓，稍以敷之，日三。
<strong>又方</strong>狗屎、鸡子敷之，去脓水如前方说，敷生肉膏取瘥。（方见前二十二卷痈疽
<strong>灸法<br/></strong>瘿恶气，灸天府五十壮。（《千金翼》云∶又灸胸堂百壮。）
瘿上气短气，灸肺俞百壮。
瘿劳气，灸冲阳，随年壮。
瘿气面肿，灸通天五十壮。
瘿，灸天瞿三百壮，横三间寸灸之。又灸中封，随年壮。（在两足趺上曲尺宛宛中。）
诸瘿，灸肩左右相对宛宛处，男左十八壮，右十七壮，女右十八壮，左十七壮，或再三取瘥止。又，风池百壮，挟项两边。又，两耳后发际一百壮。又，头冲（一作颈冲。）头冲在伸两？
凡肉瘤勿治，治则杀人，慎之。（《肘后方》云∶不得针灸。）
