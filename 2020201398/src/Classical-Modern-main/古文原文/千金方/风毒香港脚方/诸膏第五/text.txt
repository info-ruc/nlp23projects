<spanstyle= font-family:FangSong_GB2312; >（例一首方八首）</span>
例曰∶凡作膏常以破除日，无令丧孝、污秽产妇、下贱人、鸡犬、禽兽见之，病在外火炙摩之，在内温酒服如枣核许。
<strong>神明白膏<br/></strong><strong>治百病。中风恶气及头面诸病，青盲风目烂管翳、耳聋鼻塞、龋齿齿根挺痛及痈痔疮癣疥等方。</strong>
吴茱萸川椒川芎白术前胡（崔氏作白前）白芷（各一升）附子（三十铢）桂心当归细辛（各二两）
上十味咀，淳苦酒于铜器中，淹浸诸药，一宿以成。煎猪膏十斤，炭火上煎三沸，三上三下，白芷色黄为候。病在腹内，温酒服，如弹丸，一枚，日三。目痛取如黍米纳两中，以目向风，无风可以扇扇之。诸疮痔龋齿耳鼻百病主之，皆以膏敷，病在皮肤炙手摩病上，日三。（《肘后》九味无桂心）
<strong>卫侯青膏<br/></strong>治百病久风，头眩鼻塞，清涕泪出，霍乱吐逆，伤寒咽痛，脊背头项强，偏枯拘挛。
或缓或急或心腹久寒，积聚疼痛，咳逆上气，往来寒热，鼠漏瘰，历节疼肿，关节尽痛，男子七伤，胪胀腹满，羸瘦不能饮食，妇人生产余疾诸病，疥，恶疮痈肿阴蚀，黄胆，发背马鞍牛领疮肿方。
当归栝蒌根干地黄甘草川椒（各六两）半夏（七合）桂心川芎细辛附子（各四两）黄芩桔梗天雄藜芦皂荚（各一两半）浓朴乌头莽草干姜人参黄连寄生川断戎盐（各三两）黄野葛（二分）生竹茹（六升）巴豆（二十枚）石南杏仁（各一两）猪脂（三斗）苦酒（一斗六升）
上三十一味咀，诸药以苦酒渍一宿，以猪脂微火上煎之，三下三上，膏成。病在内以酒服如半枣，以外摩之，日三。
<strong>神明青膏<br/>治鼻中干灌之并摩服方。</strong>
川椒（五合）皂荚黄芩石南黄连雄黄桂心藜芦（各三铢）白术川芎大黄泽泻（各七铢）乌头川断莽草人参（各五铢）半夏当归（各十二铢）干地黄（十一铢）葳蕤细辛（各十铢）附子桔梗（各二铢）干姜（六铢）戎盐（杏子大一枚）
上二十五味咀，以苦酒一斗渍之，羊髓一斤，为东南三隅灶，纳诸药，炊以苇薪。作三聚新好土，药沸即下，置土聚上，三沸三下讫，药成，以新布绞去滓。病在外火炙摩之，在内温酒服如枣核，日三，后稍益，以知为度。
<strong>太傅白膏<br/></strong><strong>治百病。伤寒咽喉不利，头项强痛，腰脊两脚疼，有风痹湿肿难屈伸，不能行步，若风头眩鼻塞，有附息肉生疮，身体隐疹风瘙，鼠漏瘰，诸疽恶疮，马鞍牛领肿疮，及久寒结坚在心，腹痛胸痹，烦满不得眠饮食，咳逆上气，往来寒热，妇人产后余疾，耳目鼻口诸疾悉主之。亦曰太一神膏方。</strong>
川椒升麻（切各一升）附子（三两）巴豆川芎（各三十铢）杏仁（五合）狸骨细辛（各一两半）白芷（半两）甘草（二两）白术（六两）
一方用当归三两。
上十二味咀，苦酒淹渍一宿，以猪脂四斤微火煎之，先削附子一枚，以绳系着膏中，候色黄膏成，去滓。伤寒心腹积聚，诸风肿疾，颈项腰脊强，偏枯不仁，皆摩之，日一。
痈肿恶疮鼠漏瘰，炙手摩之。耳聋，取如大豆灌之。目痛，炙缈缥。白翳如珠当瞳，视无所见，取如糜米敷白上，令其人自以手掩之，须臾即愈，便以水洗，视如平复，且勿当风，三十日后乃可行。鼻中痛，取如大豆纳鼻中并以摩之。龋齿痛，以绵裹如大豆着痛齿上咋之。
中风面目鼻口，僻以摩之。若晨夜行辟霜雾，眉睫落数数以铁浆洗，用膏摩之。
<strong>曲鱼膏<br/>治风湿痛痹，四肢弱，偏跛不仁，并痈肿恶疮方。</strong>
大黄黄芩莽草巴豆野葛牡丹踯躅芫花川椒皂荚藜芦附子（各一两）
上十二味咀，以苦酒渍药一宿以成，煎猪膏三斤，微火煎三沸一下，另纳白芷一片，三上三下，白芷色黄，药成去滓，微火炙手摩病上，日三。
<strong>野葛膏<br/>治恶风毒肿，疼痹不仁，瘰恶疮，痈疽肿胫，脚弱偏枯百病方。</strong>
野葛犀角蛇衔莽草（外台作茵芋）乌头桔梗升麻防风川椒干姜鳖甲雄黄巴豆（各一两）丹参（三两）踯躅花（一升）
上十五味咀，以苦酒四升渍之一宿以成，煎猪膏五斤，微火煎三上三下，药色小黄去滓，以摩病上。此方不可施之猥人，慎之（胡洽无丹参踯躅，有细辛，又苏恭以白芷、防己、吴茱萸、附子、当归代巴豆、雄黄、蛇衔、防风、鳖甲）
<strong>苍梧道士陈元膏<br/>主一切风湿骨肉疼痛痹方。</strong>
当归细辛川芎（各一两）桂心（五寸）天雄（三十枚）生地（三斤）白芷（一两半）
上十二味咀，以地黄汁渍药一宿，煎猪肪去滓，纳药煎十五沸去滓，纳丹砂末熟搅，用火炙手摩病上，日千遍瘥（胡洽有人参、防风各三两，附子三十枚，雄黄二两，为十五味。《肘后》、《千金翼》有附子二十二铢，雄黄二两半，大醋三升，为十五味。崔氏与《千金翼》同。）
<strong>裴公八毒膏<br/>治猝中风毒，腹中绞刺痛，飞尸入脏，及魇寝寐不寤，尸厥奄忽不知人，宿食不消。温酒服如枣核大，得下止。若毒瓦斯甚，咽喉闭塞不能咽者，折齿纳葱叶口中，以膏灌葱叶中令下。病肿者向火摩肿上。若岁中多温，欲省病及行雾露中，酒服之，纳鼻中亦得方。</strong>
川椒当归雄黄丹砂（各二两）乌头巴豆（各一升）薤白（一斤）莽草（四两）
上八味咀，以苦酒三升渍一宿，用猪脂五斤，东向灶苇薪火煎之，五上五下，候薤白黄色绞去滓。研雄黄丹砂如粉，纳之搅至凝乃止，膏成盛不津器中，诸蜈蚣蛇蜂等毒者，以膏置疮上，病在外悉敷之摩之。以破除日合〔一方用石一两蜈蚣二枚，是名八毒膏（《肘后》不用巴豆、莽草，名五毒膏。）〕
