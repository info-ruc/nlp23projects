宣秉张湛王丹王良杜林郭丹吴良承宫郑均赵典
宣秉字巨公，冯翊云阳人也。少修高节，显名三辅。哀、平际，见王氏据权专政，侵削宗室，有逆乱萌，遂隐遁深山，州郡连召，常称疾不仕。王莽为宰衡，辟命不应。及莽篡位，又遣使者征之，秉固称疾病。更始即位，征为侍中。建武元年，拜御史中丞。光武特诏御史中丞与司隶校尉、尚书令会同并专席而坐，故京师号曰 三独坐 。明年，迁司隶校尉。务举大纲，简略苛细，百僚敬之。
秉性节约，常服布被，蔬食瓦器。帝尝其府舍，见而叹曰： 楚国二龚，不如云阳宣巨公。 即赐布帛帐帷什物。四年，拜大司徒司直。所得禄奉，辄以收养亲族。其孤弱者，分与田地，自无担石之储。六年，卒于官，帝敏惜之，除子彪为郎。
张湛字子孝，扶风平陵人也。矜严好礼，动止有则，居处幽室，必自修整，虽遇妻子，若严君焉。及在乡党，详言正色，三辅以为仪表。人或谓湛伪诈，湛闻而笑曰： 我诚诈也。人皆诈恶，我独诈善，不亦可乎？ 
成、哀间，为二千石。王莽时，历太守、都尉。
建武初，为左冯翊，在郡修典礼，设条教，政化大行。后告归平陵，望寺门而步。主簿进曰： 明府位尊德重，不宜自轻。 湛曰： 《礼》，下公门，轼辂马。孔子于乡党，恂恂如也。父母之国，所宜尽礼，何谓轻哉？ 
五年，拜光禄勋。光武临朝，或有惰容，湛辄陈谏其失。常乘白马，帝每见湛，辄言 白马生且复谏矣 。
七年，以病乞身，拜光禄大夫，代王丹为太子太傅。及郭后废，因称疾不朝，拜太中大夫，居中东门候舍，故时人号曰中东门君。帝数存问赏赐。后大徒戴涉被诛，帝强起湛以代之。湛至朝堂，遗失溲便，因自陈疾笃，不能复任朝事，遂罢之。后数年，卒于家。
王丹字仲回，京兆下邽人也。哀、平时，仕州郡。王莽时，连征不至。家累千金，隐居养志，好施周急。每岁农时，辄载酒肴于田间，候勤者而劳之。其堕懒者，耻不致丹，皆兼功自厉。邑聚相率，以致殷富。其轻黠游荡废业为患者，辄晓其父兄，使黜责之。没者则赙给，亲自将护。其有遭丧忧者，辄待丹为办，乡邻以为常。行之十余年，其化大洽，风俗以笃。
丹资性方洁，疾恶强豪。时，河南太守同郡陈遵，关西之大侠也。其友人丧亲，遵为护丧事，赙助甚丰。丹乃怀缣一匹，陈之于主人前，曰： 如丹此缣，出自机杼。 遵闻而有惭色。自以知名，欲结交于丹，丹拒而不许。
会前将军邓禹西征关中，军粮乏，丹率宗族上表二千斛。禹在领左冯翊，称疾不视事，免归。后征为太子少傅。
时，大司徒侯霸欲与交友，及丹被征，遣子昱候于道。昱迎拜车下，丹下答之。昱曰： 家公欲与君结交，何为见拜？ 丹曰： 君房有是言，丹未之许也。 
丹子有同门生丧家，家在中山，白丹欲往奔慰。结侣将行，丹怒而挞之，令寄缣以祠焉。或问其故，丹曰： 交道之难，未易言也。世称管、鲍，次则王、贡。张、陈凶其终，萧，朱隙其末，故知全之者鲜矣。 时人服其言。
客初有荐士于丹者，因选举之，而后所举者陷罪，丹坐以免。客惭惧自绝，而丹终无所言。寻复征为太子太傅，乃呼客谓曰： 子之自绝，何量丹之薄也？ 不为设食以罚之，相待如旧。其后逊位，卒于家。
王良字仲子，东海兰陵人也。少好学，习《小夏侯尚书》。王莽时，寝病不仕，教授诸生千余人。
建武二年，大司马吴汉辟，不应。三年，征拜谏议太夫，数有忠言，以礼进止，朝廷敬之。迁沛郡太守。至蕲县，称病不之府，官属皆随就之，良遂上疾笃，乞骸骨，征拜太中大夫。
六年，代宣秉为大司徒司直。在位恭俭，妻子不入官舍，布被瓦器。时，司徒史鲍恢以事到东海，过候其家，而良妻布裙曳柴，从田中归。恢告曰： 我司徒史也，故来受书，欲见夫人。 妻曰： 妾是也。若掾，无书。 恢乃下拜，叹息而还，闻者莫不嘉之。
后以病归，一岁复征，至荥阳，疾笃不任进道，乃过其友人。友人不肯见，曰： 不有忠言奇谋而取大位，何其往来屑屑不惮烦也？ 遂拒之。良惭，自后连征，辄称病。诏以玄纁聘之，遂不应。后光武幸兰陵，遣使者问良所苦疾，不能言对。诏复其子孙邑中徭役，卒于家。
论曰：夫利仁者或借仁以从利，体义者不期体以合义。季文子妾不衣帛，鲁人以为美谈。公孙弘身服布被，汲黯讥其多诈。事实未殊而誉毁别议。何也？将体之与利之异乎？宣秉、王良处位优重，而秉甘疏薄，良妻荷薪，可谓行过乎俭。然当世咨其清，人君高其节，岂非临之以诚哉！语曰： 同言而信，则信在言前；同令而行，则诚在令外。 不其然乎！张湛不屑矜伪之诮，斯不伪矣。王丹难于交执之道，斯知交矣。
杜林字伯山，扶风茂陵人也。父鄴，成、哀间为凉州刺史。林少好学沉深，家既多书，又外氏张竦父子喜文采，林从竦受学，博洽多闻，时称通儒。
初为郡吏。王莽败，盗贼起，林与弟成及同郡范逡、孟冀等，将细弱俱客河西。道逢贼数千人，遂掠取财装，褫夺衣服，拔刃向林等将欲杀之。冀仰曰： 愿一言而死。将军知天神乎？赤眉兵众百万，所向无前，而残贼不道，卒至破败。今将军以数千之众，欲规霸王之事，不行仁恩而反遵覆车，不畏天乎？ 贼遂释之，俱免于难。
隗嚣素闻林志节，深相敬待，以为持书平。后因疾告去，辞还禄食。嚣复欲令强起，遂称笃。嚣意虽相望，且欲优容之，乃出令曰： 杜伯山天子所不能臣，诸侯所不能友，盖伯夷、叔齐耻食周粟。今且从师友之位，须道开通，使顺所志。 林虽拘于嚣，而终不屈节。建武六年，弟成物故，嚣乃听林持丧东归。既遣而悔，追令刺客杨贤于陇坻遮杀之。贤见林身推鹿车，载致弟丧，乃叹曰： 当今之世，谁能行义？我虽小人，何忍杀义士！ 因亡去。
光武闻林已还三辅，乃征拜侍御史，引见，问以经书故旧及西州事，甚悦之，赐车马衣被。群寮知林以名德用，甚尊惮之。京师士大夫，咸推其博洽。
河南郑兴、东海卫宏等，皆长于古学。兴尝师事刘歆，林既遇之，欣然言曰： 林得兴等固谐矣，使宏得林，且有以益之。 及宏见林，B然而服。济南徐巡，始师事宏，后皆更受林学。林前于西州得漆书《古文尚书》一卷，常宝爱之，虽遭难困，握持不离身。出以示宏等曰： 林流离兵乱，常恐斯经将绝。何意东海卫子、济南徐生复能传之，是道竟不坠于地也。古文虽不合时务，然愿诸生无悔所学。 宏、巡益重之，于是古文遂行。
明年，大议郊祀制，多以为周郊后稷，汉当祀尧。诏复下公卿议，议者佥同，帝亦然之。林独以为周室之兴，祚由后稷，汉业特起，功不缘尧。祖宗故事，所宜因循。定从林议。
后代王良为大司徒司直。林荐同郡范逡、赵秉、申屠刚及陇西牛邯等，皆被擢用，士多归之。十一年，司直官罢，以林代郭宪为光禄勋。内奉宿卫，外总三署，周密敬慎，选举称平。郎有好学者，辄见诱进，朝夕满堂。
十四年，群臣上言： 古者肉刑严重，则人畏法令；今宪律轻薄，故奸轨不胜。宜增科禁，以防其源。 诏下公卿。林奏曰： 夫人情挫辱，则义节之风损，法防繁多，则敬免之行兴。孔子曰： 导之以政，齐之以刑，民免而无耻。导之以德，齐之以礼，有耻且格。 古之明王，深识远虑，动居其厚，不务多辟，周之五刑，不过三千。大汉初兴，详鉴失得，故破矩为圆，斫雕为朴，蠲除苛政，更立疏网，海内欢欣，人怀宽德。及至其后，渐以滋章，吹毛索疵，诋欺无限。果桃菜茹之馈，集以成臧，小事无妨于义，以为大戮，故国无廉士，家无完行。至于法不能禁，令不能止，上下相遁。为敝弥深。臣愚以为宜如旧制，不合翻移。 帝从之。
后皇太子彊求乞自退，封东海王，故重选官属，以林为王傅。从驾南巡狩。时诸王傅数被引命，或多交游，不得应诏；唯林守慎，有召必至。余人虽不见谴，而林特受赏赐，又辞不敢受，帝益重之。
明年，代丁恭为少府。二十二年，复为光禄勋。顷之，代朱浮为大司空。博雅多通，称为任职相。明年薨，帝亲自临丧送葬，除子乔为郎。诏曰： 公侯子孙，必复其始，贤者之后，宜宰城邑。其以乔为丹水长。 
论曰：夫威强以自御，力损则身危；饰诈以图己，诈穷则道屈；而忠信笃敬，蛮貊行焉者，诚以德之感物厚矣。故赵孟怀忠，匹夫成其仁；杜林行义，烈士假其命。《易》曰： 人之所助者信 ，有不诬矣。
郭丹字少卿，南阳穰人也。父稚，成帝时为庐江太守，有清名。丹七岁而孤，小心孝顺，后母哀怜之，为鬻衣装，买产业。后从师长安，买符入函谷关，乃慨然叹曰： 丹不乘使者车，终不出关。 既至京师，常为都讲，诸儒咸敬重之。大司马严尤请丹，辞病不就。王莽又征之，遂与诸生逃于北地。更始二年，三公举丹贤能，征为谏议大夫，持节使归南阳，安集受降。丹自去家十有二年，果乘高车出关，如其志焉。
更始败，诸将悉归光武，并获封爵；丹独保平氏不下，为更始发丧，衰绖尽哀。建武二年，遂潜逃去，敝衣间行，涉历险阻，求谒更始妻子，奉还节传，因归乡里。太守杜诗请为功曹，丹荐乡人长者自代而去。诗乃叹曰： 昔明王兴化，卿士让位，今功曹推贤，可谓至德。敕以丹事编署黄堂，以为后法。 
十三年，大司马吴汉辟举高第，再迁并州牧，有清平称。转使匈奴中郎将，迁左冯翊。永平三年，代李为司徒。在朝廉直公正，与侯霸、杜林、张湛、郭亻及齐名相善。明年，坐考陇西太守邓融事无所据，策免。五年，卒于家，时年八十七。以河南尹范迁有清行，代为司徒。
迁字子庐，沛国人，初为渔阳太守，以智略安边，匈奴不敢入界。及在公辅，有宅数亩，田不过一顷，复推与兄子。其妻尝谓曰： 君有四子而无立锥之地，可余奉禄，以为后世业。 迁曰： 吾备位大臣而蓄财求利，何以示后世！ 在位四年薨，家无担石焉。
后显宗因朝会问群臣： 郭丹家今何如？ 宗正刘匡对曰： 昔孙叔敖相楚，马不秣粟，妻不衣帛，子孙竟蒙寝丘之封。丹出典州郡，入为三公，而家无遗产，子孙困匮。 帝乃下南阳访求其嗣。长子宇，官至常山太守。少子济，赵相。
吴良字大仪，齐国临淄人也。初为郡吏，岁旦与掾史入贺，门下掾王望举觞上寿，诌称太守功德。良于下坐勃然进曰： 望佞邪之人，欺诌无状，愿勿受其觞。 太守敛容而止。宴罢，转良为功曹；耻以言受进，终不肯谒。
时，骠骑将军东平王苍闻而辟之，署为西曹。苍甚相敬受，上疏荐良曰： 臣闻为国所重，必在得人；报恩之义，莫大荐士。窃见臣府西曹掾齐国吴良，资质敦固，公方廉恪，躬俭安贫，白首一节；又治《尚书》，学通师法，经任博士，行中表仪。宜备宿卫，以辅圣政。臣苍荣宠绝矣，忧责深大，私慕公叔同升之义，惧于臧文窃位之罪，敢秉愚瞽，犯冒严禁。 显宗以示公卿曰： 前以事见良，须发皓然，衣冠甚伟。夫荐贤助国，宰相之职，萧何举韩信，设坛而拜，不复考试。今以良为议郎。 
永平中，车驾近出，而信阳侯阴就干突禁卫，车府令徐匡钩就车，收御者送狱。诏书谴匡，匡乃自系。良上言曰： 信阳侯就倚恃外戚，干犯乘舆，无人臣礼，为大不敬。匡执法守正，反下于理，臣恐圣化由是而弛。 帝虽赦匡，犹左转良为即丘长。后迁司徒长史。每处大议，辄据经典，不希旨偶俗，以徼时誉。后坐事免，复拜议郎，卒于官。
承宫字少子，琅邪姑幕人也。少孤，年八岁为人牧豕。乡里徐子盛者，以《春秋经》授诸生数百人，宫过息庐下，乐其业，因就听经，遂请留门下，为诸生拾薪。执苦数年，勤学不倦。经典既明，乃归家教授。遭天下丧乱，遂将诸生避地汉中，后与妻子之蒙阴山，肆力耕种。禾黍将孰，人有认之者，宫不与计，推之而去，由是显名。三府更辟，皆不应。
永平中，征诣公车。车驾临辟雍，召宫拜博士，迁左中郎将。数纳忠言，陈政，论议切悫，朝臣惮其节，名播匈奴。时，北单于遣使求得见宫，显宗敕自整饰，宫对曰： 夷狄眩名，非识实者也。臣状丑，不可以示远，宜选有威容者。 帝乃以大鸿胪魏应代之。十七年，拜侍中祭酒。建初元年，卒，肃宗褒叹，赐以冢地。妻上书乞归葬乡里，复赐钱三十万。
郑均字仲虞，东平任城人也。少好黄、老书。兄为县吏，颇受礼遗，均数谏止，不听。即脱身为佣，岁余，得钱帛，归以与兄。曰： 物尽可复得，为吏坐臧，终身捐弃。 兄感其言，遂为廉洁。均好义笃实，养寡嫂孤兒，恩礼敦至。常称病家廷，不应州郡辟召。郡将欲必致之，使县令谲将诣门，既至，卒不能屈。均于是客于濮阳。
建初三年，司徒鲍昱辟之，后举直言，并不诣。六年，公车特征。再迁尚书，数纳忠言，肃宗敬重之。后以病乞骸骨，拜议郎，告归，因称病笃，帝赐以衣冠。
元和元年，诏告庐江太守、东平相曰： 议郎郑均，束脩安贫，恭俭节整，前在机密，以病致仕，守善贞固，黄发不怠。又前安邑令毛义，躬履逊让，比征辞病，淳洁之风，东州称仁。书不云乎： 章厥有常，吉哉！ 其赐均、义谷各千斛，常以八月长吏存问，赐羊酒，显兹异行。 明年，帝东巡过任城，乃幸均舍，敕赐尚书禄以终其身，故时人号为 白衣尚书 。永元中，卒于家。
赵典字仲经，蜀郡成都人也。父戒，为太尉，桓帝立，以定策封厨亭侯。典少笃行隐约，博学经书，弟子自远方至。建和初，四府表荐，征拜议郎，侍讲禁内，再迁为侍中。时，帝欲广开鸿池，典谏曰： 鸿池泛溉，已且百顷，犹复增而深之，非所以崇唐、虞之约己，遵孝之爱人也。 帝纳其言而止。
父卒，袭封。出为弘农太守，转右扶风。公事去官，征拜城门校尉，转将作大匠，迁少府，又转大鸿胪。时，恩泽诸侯以无劳受封，群臣不悦而莫敢谏，典独奏曰： 夫无功而赏，劳者不劝，上忝下辱，乱象干度。且高祖之誓，非功臣不封。宜一切削免爵士，以存旧典。 帝不从。顷之，转太仆，迁太常。朝廷每有灾异疑议，辄咨问之。典据经正对，无所曲折。每得赏赐，辄分与诸生之贫者。后以谏争违旨，免官就国。
会帝崩，时禁籓国诸侯不得奔吊，典慨然曰： 身从衣褐之中，致位上列。且鸟乌反哺报德，况于士邪！ 遂解印绶符策付县，而驰到京师。州郡及大鸿胪并执处其罪，而公卿百寮嘉典之义，表请以租自赎，诏书许之。再迁长乐少府、卫尉。公卿复表典笃学博闻，宜备国师。会病卒，使者吊祠。窦太后复遣使兼赠印绶，谥曰献侯。
典兄子谦，谦弟温，相继为三公。
谦字产信，初平元年，代黄琬为太尉。献帝迁都长安，以谦行车骑将军，为前置。明年病罢。复为司隶校尉。车师王侍子为董卓所爱，数犯法，谦收杀之。卓大怒，杀都官从事，而素敬惮谦，故不加罪。转为前将军，遣击白波贼，有功，封郫侯。李C杀司徒王允，复代允为司徒。数月病免，拜尚书令。是年卒，溢曰忠侯。
温字子柔，初为京兆丞，叹曰： 大丈夫当雄飞，安能雌伏！ 遂弃官去。遭岁大饥，散家粮以振穷饿，所活万余人。献帝西迁都，为侍中，同舆辇至长安，封江南亭侯，代杨彪为司空，免，顷之，复为司徒，录尚书事。
时，李傕与郭汜相攻，傕遂虏掠禁省，动帝幸北坞，外内隔绝。傕素疑温不与己同，乃内温于坞中，又欲移乘舆于黄白城。温与傕书曰： 公前托为董公报仇，然实屠陷王城，杀戮大臣，天下不可家见而户说也。今与郭汜争睚眦之隙，以成千钧之仇，人在涂炭，各不聊生。曾不改悟，遂成祸乱。朝廷仍下明诏，欲令和解。上命不行，威泽日损。而复欲移转乘舆，更幸非所，此诚老夫所不达也。于《易》，一为过，再为涉，三而弗改，灭其顶，凶。不如早共和解，引军还屯，上安万乘，下全人民，岂不幸甚。 傕大怒，欲遣人杀温。李傕从弟应，温故掾也，谏之数日，乃获免。
温从车驾都许。建安十三年，以辟司空曹操子丕为掾，操怒，奏温辟臣子弟，选举不实，免官。是岁卒，年七十二。
赞曰：宣、郑、二王，奉身清方。杜林据古，张湛矜庄。典以义黜，宫由德扬。大仪鹄发，见表宪王。少卿志仕，终乘高箱。
上一篇目录下一篇
译文<br/>（宣秉、张湛、王丹、王良、杜林、郭丹、吴良、承宫、郑均、赵典）
宣秉传
宣秉字巨公，冯翊云阳人。从小修养高节，显名于三辅。
哀帝平帝之际，看到王莽据权专政，侵暴削弱汉室宗室，有逆乱的迹象，就逃遁隐居深山，州郡连续相召，他称病不肯出仕。王莽为宰衡，召他他不应。王莽篡位后，遣使征他，他坚称有病。更始即位，征为侍中。
建武元年，拜为御史中丞。光武特诏御史中丞与司隶校尉、尚书令会同并专席而坐，所以京师称为 三独坐 。
第二年，迁为司隶校尉。务必举以大纲，简化省略烦杂苛刻的项目，百官敬重他。宣秉性节约，常穿布衣盖布被，蔬食瓦器。帝曾经到他的府舍，见而叹道： 楚国龚胜、龚舍虽清苦，还比不上云阳宣巨公哩。 即赐以布帛帐帷等生活用具。四年，拜大司徒司直。所得禄奉，常以收养亲族。其孤弱者，分与田地，自己没有担石的储蓄。
六年，卒于官，帝悯惜之，任其子宣彪为郎。
张湛传
张湛字子孝，扶风平陵人。庄重严肃好礼，动止都有准则，居处幽室之中，也必自修整，虽遇妻子，却像严君一样。其在乡党，必审言正色，三辅以他为榜样。有的人说他虚伪狡诈，张湛听后笑道 ：我真诈，别人皆诈恶，我独诈善，不是也可以吗？ 成帝、哀帝时，为二千石。王莽时，历任太守、都尉。
建武初，为左冯翊。在郡里修典礼，设条教，政化大行。后告归平陵，望到平陵县门而步行向前。主簿进言说 ：明府位尊德重，不应自己轻视自己。 张湛说： 《礼记》说，下公门，抚轼挽车。孔子于乡党，恭恭敬敬。父母之国，尽礼是必须的，什么叫自轻呢？ 
建武五年，拜光禄勋。光武临朝，有时显得无精打彩，张湛常说明劝谏其过失。张湛常骑白马，帝每见到张湛，常说 ：白马生又要谏劝我了。 
七年，以病请退职，拜为光禄大王，代王丹为太子太傅。郭后被废后，因称病不参加朝会，拜太中大夫，居中东门候舍，所以当时的人称为中东门君。帝数次慰问赏赐。后来大司徒戴涉被诛，帝强起张湛以代大司徒职务。张湛到朝堂，小便失禁，因说明病重，不能再任朝事，于是罢了。后数年，卒于家。
王丹传
王丹字仲回，京兆下圭阝人。哀帝、平帝时，仕于州郡。王莽时，连征不至。家累千金，隐居养志，喜周济贫困。每岁农时，常载酒菜于田间，等待勤者而慰劳。其懒者，自感羞耻而不到王丹处来，都加功以自励。乡邑聚相勉励，以致富裕起来。对其轻黠游荡废业为患者，王丹常晓谕其父兄，使给予责备和教育。死了人则送与赙金，亲自护理。其有遭丧忧的，常等着王丹为他操办，乡邻习以为常。实行十多年，其教化大为融洽，风俗笃实。王丹资性方洁，疾恶豪强。当时河南太守同郡陈遵，是关西的大侠。其友人丧亲，陈遵为护丧，送赙金甚多。王丹就携缣一匹，陈列在主人之前，说 ：如王丹此缣，是自己制出来的。 陈遵听了而有惭色。自此知名，想与王丹结交，王丹拒不同意。恰逢前将军邓禹西征关中，军粮缺乏，王丹率宗族献上麦二千斛。
邓禹表荐王丹领左冯翊，王丹称疾不视事，免职回，后征召为太子少傅。这时大司徒侯霸想与王丹交友，王丹被征召，派遣儿子侯昱在路上等候。侯昱迎拜车下，王丹下车答谢。侯昱说： 家父想与君交，何为见拜？ 王丹说 ：令尊有此言，丹没有答应呢。 王丹儿子有位同学丧亲，家在中山，王丹儿子告诉王丹想往奔丧慰问，结伴而行，王丹怒而鞭挞其子，令他寄帛二匹以祠。有人问其故。王丹说： 交道之难，不容易说。世上称管仲与鲍叔，次则王吉与贡禹。张耳、陈余以张杀陈而告终，萧育与朱博后来有隙不终，所以交友能善始又善终者是很少的。 时人信服其言论。客初有荐举士子于王丹的，因选举之，后来所举士子陷于罪，王丹被牵连免职。客惭愧害怕而自绝于王丹，而王丹无所芥蒂。后来王丹被再征为太子太傅，于是呼叫客对他说： 你的自绝，是对我王丹的气量估计得太薄了吧？ 不为客设食以示惩罚，相待如初。后来让位，在家逝世。
王良传
王良字仲子，东海郡兰陵人。年轻时好学，学习《小夏侯尚书》。王莽时，称病不仕，教授学生千余人。
建武二年，大司马吴汉征召，不应。三年，征拜为谏议大夫，几次进忠言，进止都以礼，朝廷敬重。迁沛郡太守。到了蕲县，称病不入府，官属都跟随着他，王良上书称病重，请退休，于是征拜为太中大夫。
六年，代宣秉为大司徒司直。在位恭俭，妻子不入官舍，穿戴的是布被，用的是瓦器。这时司徒史鲍恢以事到东海，问候其家，看到一妇人穿着布裙曳着柴，从田中回来。鲍恢对她说： 我是司徒史，特来取书，想见王良夫人。 王妻说： 我就是王良妻。掾史辛苦了，没有书信。 鲍恢于是下拜，叹息而回，听到这个话的人莫不嘉美王良。后以病归。一年后复征，到荥阳，病重不能前进，就造访其友人。友人不肯见，说： 不是有忠言奇谋而取大位吗，为什么往来这么窝囊不怕麻烦呢？ 于是拒绝。王良惭愧，自后连征，他就称病。诏以黑纟熏聘请他，不应。后光武到兰陵，派遣使者问王良到底有什么疾苦，不能用言语答复。诏免除他子孙邑中徭役，后在家病逝。
史官评论说：利仁的人有借仁以从利，体义的人不用体以合义。这是说履行仁义，其事虽同，原其本心，真伪各异。季文子妾不穿帛，鲁人以为美谈。公孙弘身服布被，及黯讥笑他多诈。事实没有什么不同，而为誉为毁，议论不一样，这是为什么呢。大概是体与利的区别吧，宣秉、王良处位优重，而宣秉甘于淡泊，王良的妻子亲挑柴薪可以说太俭朴了。然而当时赞他的清廉，人君高他的节概，难道不是以诚处之吗？语说： 同言而信，信在言先；同令而行，诚在令外。 正是这样啊。张湛不怕矜伪的讥刺，这就是不作伪。王丹难于交执之道，这就是知交道呢。
杜林传
杜林字伯山，扶风郡茂陵人。父杜邺，成帝哀帝时为凉州刺史。杜林从小就好学深思，家里既多书，又舅氏张竦父子喜文采，杜林从张竦受学，博学多闻，当时被称为通儒。起初为郡吏。
王莽失败，盗贼群起。杜林与弟杜成及同郡范逡、孟冀等，率领老小都客往河西。路上遇到贼人数千人，于是就掠取财物，剥夺衣服，拔刀向杜林等准备把他们都杀掉。孟冀抬起头说 ：愿说完一句话再死。将军知道天神吗？赤眉拥兵百万，所向披靡，但残贼无道，终于破败。现在将军以数千之众，而想成霸王之业，不行仁义恩德而反重蹈赤眉的覆辙，难道不害怕天命吗？ 贼于是放了他们，使他们一行俱免于难。隗嚣素来听说杜林有志气节义，深相接待，以他为持书平。后因病辞去，辞还禄食。隗嚣想再要他勉强相随，杜林称病重。隗嚣虽怀恨，还想优待他，于是下令道 ：杜伯山天子所不能臣，诸侯所不能友，过去伯夷、叔齐耻食周粟，现在暂且从师友的位置上，打通友好的通道，按照他的志节行事好了。 杜林虽被隗嚣网罗住，然终不降志屈节。
建武六年，弟杜成去世，隗嚣只好听从杜林护丧东归。放走后又后悔，令刺客杨贤追他到陇坻予以掩杀。杨贤见杜林身推着小车，载着弟弟的灵柩，叹道： 当今之世，谁能行义？我虽是小人，何忍杀害义士？ 因此自己逃走。光武听说杜林已回到三辅，就征拜他为侍御史，接见他，问他经书故旧及西州的事，很高兴，赏赐车马衣被。群僚知杜林是以名气德义而得到重用，都很尊敬畏惧他。京师士大夫都推重他博学多闻。河南郑兴、东海卫宏等，都以古学见长。郑兴曾师事刘歆，杜林见郑兴，高兴地说道： 杜林得了郑兴等固然是好事，如卫宏得我杜林，将有所补益哩。 后来卫宏见到杜林，果然被他博大精深的知识所折服。济南徐巡，开始以卫宏为师，后来更接受杜林的学识。杜林以前在西州得漆书《古文尚书》一卷，常以此为珍宝，虽遭困顿，仍手不离卷。杜林拿出来以示卫宏等说： 我流离兵乱，常常害怕这部经典绝世。不料想东海卫宏、济南徐生还能得到而将其传下去，这是道不坠于地啊。古文虽不合时务，然愿诸生无悔所学。 卫宏、徐巡更加敬重，于是古文就盛行起来。
明年，大议郊祀制，多数人以为周祀后稷，汉当祀尧。诏命由公卿复议，议者都同意，帝也以为然。杜林独认为周室的兴起，其福祚来于其始祖后稷，汉业的兴起，并不是缘着尧的功迹。祖宗旧制，应因循相继。于是决定依杜林的倡议。后来代王良为大司徒司直。杜林推荐同郡范逡、赵秉、申屠刚及陇西牛邯等，都被擢用，学者多归向之。
建武十一年，司直官罢，以杜林代郭宪为光禄勋。内供以警卫，外总管三署，周密谨慎，选举公平。郎中有好学的，常常引进，朝夕满堂。
十四年，群臣上言： 古者肉刑严酷，人人害怕法令；今法律轻薄，所以奸轨太多。应增加科禁，以塞源头。 诏下到公卿。杜林奏道 ：人情受到挫伤侮辱，那么义气忠节的风气就受到损害；法网繁多，那么希图侥幸苟免的行为就会兴起。孔子说： 发布政令，凡违法者以刑罚之，人民只想避免刑罚而不能免于作恶。以德去诱导，使人民在礼里去行动，人民就知耻而且自动约束自己使归于正了。 古代明君，深思远虑，行为动作以忠厚为念，不着眼于多杀，周代的五刑，不过三千。大汉初兴，详鉴前代得失，破方为圆，削雕为朴，革除苛政，更立简法，海内欢欣，人怀宽德。到了后来，渐渐增加章法，吹毛求疵，诬妄诋毁层出不穷。送了一点桃果菜茄，就记录在案以为罪证，犯了一点小过本来无妨大义，竟构成杀头，以致国内没有了廉节之士，家里没有了完满的行为。至于法不能禁，令不能止，上下回避隐匿，为害更深。臣以为宜如旧制，不应另出新办法。 帝听从了。
后来皇太子刘强请求自退，封为东海王，所以重选官属，以杜林为王傅。从帝南巡狩。这时诸王傅几次被引进受命，或多交游，不得应诏；只有杜林小心慎独，有召必到。其余的人虽没受责备，而只有杜林独受赏赐，杜林又辞不敢受，帝因而更尊重他。
第二年，代丁恭为少府。建武二十二年，再为光禄勋。不久，代朱浮为大司空。博雅多通，被称为称职相。
建武二十三年去世，帝亲自临丧送葬，任其子杜乔为郎。下诏书说 ：公侯的子孙，必恢复其原来封赐，贤者的后代，应主宰城邑。其以杜乔为丹水县长。 史官评论道：威强能以自御，威力损失了就身危；伪装欺诈以谋私利，欺诈之术用尽了，其手法就完了；而忠信笃敬，虽蛮貊之邦也能通行，是因为道德之感化万物是特别深厚的。所以晋赵盾怀有忠心、匹夫锄麂自杀以成其仁；杜林行义，烈士杨贤自逃以假其命。《易》上说 人之所助者信 ，真是不错呀。
郭丹传
郭丹字少卿，南阳郡穰人。父亲郭稚，成帝时为庐江太守，有清廉名。郭丹七岁成了孤儿，小心孝顺，后母哀怜他，为他卖衣装，买产业。后来从师于长安，买..进函谷关，于是感慨而叹道： 郭丹不坐使者车，誓不出关。 既至京师，常为都讲，儒者们都敬重他。大司马严尤请郭丹，郭丹推辞有病不去。王莽又征他，他与诸生逃往北地。
更始二年，三公举郭丹贤能，征为谏议大夫，持符节使回南阳，安集受降。郭丹自出家共十二年，果然乘高车出关，实现了他入关时的誓言。更始失败，诸将都归附光武，并获封爵；郭丹独保平氏县城不下，为更始发丧，穿丧服以尽哀思。
建武二年，就潜逃而去，身穿破旧走小路，爬山涉险，求谒于更始妻子，奉还符节符信，因而回到乡里。太守杜诗请他为功曹，郭丹荐乡人长者代自而去。杜诗叹道 ：昔日明君兴隆教化，卿士让位，今功曹推贤自代，可说是至德。命令以郭丹事迹编署在太守厅堂，以为后人楷模。 建武十三年，大司马吴汉把他召来举为高才，再迁并州牧，有清平的美称。转使匈奴中郎将，迁左冯翊。
永平三年，代李讠斤为司徒。在朝廉直公正，与侯霸、杜林、张湛、郭亻及齐名相善。第二年，因考究陇西太守邓融事无所依据，策书免职。
五年，在家去世。年八十七岁。以河南尹范迁有清行，代为司徒。
吴良传
吴良字大仪，齐国临淄人。初为郡吏，岁旦与掾史入贺，门下掾王望举觞上寿，虚夸太守功德。吴良跪说： 王望奸佞邪恶之人，欺太守，望勿受其觞。 太守敛容而止。宴罢，转吴良为功曹，吴良以进言太守获职为耻，终不肯前去拜谒。这时骠骑将军东平王刘苍听到后把他招去，暂代为西曹。刘苍对吴良甚相敬爱，上疏举荐吴良说： 臣听说为国所重要的，必在于得人；报恩的义行，莫大于举荐贤士。我看到我府西曹齐国吴良，资质敦厚坚固，公正廉洁，躬俭安贫，虽老而志节不衰；又治《尚书》，学通师法，经任博士，行为中正表有仪礼。宜备位宿卫，以辅圣政。臣刘苍荣宠到顶了，忧思责任深大，私心羡慕公叔举荐家臣同升于朝之义气，而惧臧文知贤不进之罪，敢呈愚见，犯冒圣威。 显宗以疏示公卿说 ：前以事见吴良，见他须发皓然，衣冠甚伟。荐贤才助国政，是宰相的职责，萧何举韩信，设坛而拜，不复考试。今以吴良为议郎。 永平中，帝驾近出，信阳侯阴就干扰禁卫，车府令徐匡钩阴就车，将驾车人收狱。诏书谴责徐匡，徐匡就自缚请罪。吴良上言说： 信阳侯阴就倚仗外戚权势，干犯车驾，不守人臣礼节，是大不敬。徐匡执法守正，反进了监狱，臣恐圣化会荒废下去了。 帝虽赦免了徐匡，还是把吴良左转为即丘县长。后迁司徒长史。每处理重大议案，总是引经据典，不求取得皇帝的宠爱，也不附合于时俗，以求获取时誉。后因事免职。复拜议郎，卒于官。
承宫传
承宫字少子，琅笽姑幕人。少孤，八岁时为人牧猪。乡里徐子盛，以《春秋经》授学生数百人，承宫休息时过其庐下，乐听经，因弃猪请留门下。为学生们拾柴薪。苦了数年，勤学不倦。经典既明，就回家教授。遭天下丧乱，就带学生们避乱汉中，后来与妻子到了蒙阴山，努力耕种。禾黍将熟，有人说禾黍是他的，承宫不与他计较，让他推之而去，由此他出了名。三府都要招他去，他都不应。永平中，征召他到公车，车驾临太学，召见承宫，拜为博士，迁左中郎将。多次吐纳忠言，陈述政见，议论确切谨慎，朝臣都惧其节气，声名远播匈奴。当时北单于派遣使者要求见承宫，显宗令他善自整饬，承宫说： 夷狄眩惑于臣的名声，并不是要看我本人。臣容貌丑陋，不可以示诸远方，应当选有威容的去见。 帝就以大鸿胪魏应代他。
永平十七年，拜侍中祭酒。
建初元年去世，肃宗表彰感叹，赐给墓地。妻上书请求归葬乡里，再赐钱三十万。
郑均传
郑均字仲虞，东平任城人。少时喜好黄老之书。兄为县吏，接受别人礼物甚多，郑均多次谏阻，兄不听。郑均就脱身为人打工，一年多，得到钱帛，回来交给其兄。说： 物用完了可以再得，为官吏贪赃犯罪，一生都完了。 兄感激其言，以后就廉洁奉公了。郑均好义务实，养寡嫂孤儿，恩义礼貌备至。常称病留家，不应州郡征召。郡守非要他去不可，使县令诈称将到他家，郑均即到郡守府，郡府最后还是没能让他屈服。郑均于是躲到濮阳作客去了。
建初三年，司徒鲍昱招他，后举他直言，他没有到。六年，皇帝公车特征，再迁尚书，多次献纳忠言，肃宗很敬重他。后来以病请求退休，拜为议郎，告归，因称病重，帝赐以衣冠。
元和元年，诏书告庐江太守、东平相说： 议郎郑均，束修安贫，恭俭节整，前在机密，以病退休，守善贞固，黄发不怠。又前安邑令毛义，躬行谦让，从征辞病，纯洁之风，东州称仁。《尚书》不是说 表彰那些有常德的人，是善政 。宜赐郑均、毛义谷各千斛，常以八月长吏慰问，赐羊酒，以显此异行。 第二年，帝东巡过任城，就亲临郑均家，命赐尚书禄以终其身，所以当时人称为 白衣尚书 。永元中，在家去世。
赵典传
赵典字仲经，蜀郡成都人。父赵戒，为太尉，桓帝立，以定策封厨亭侯。赵典年少时就专心实行隐约静俭，博学经书，弟子自远方来求教于他。建和初，四府表荐，征拜为议郎，侍讲宫中，再迁为侍中。时帝想广开鸿池，赵典谏道： 鸿池水面，已达百顷，还要增广挖深，这不是崇敬唐虞的约束自己，遵守孝文的爱护百姓哩。 帝纳其言而止。父亲去世后，赵典袭封。出为弘农太守，转右扶风。公事去官，征拜城门校尉，转将作大匠，迁少府，又转为大鸿胪。当时恩泽诸侯以无功受封，群臣不悦，但不敢提出意见，赵典独谏道： 无功而赏，劳者得不到奖励，上愧下辱，天象紊乱。且高祖之誓，非功臣不封。宜对那些无功受封的都削免爵土，以存旧制。 帝不从。不久，转为太仆，迁太常。朝廷每有灾异疑议，常咨询于他。赵典据经正对，并无曲折隐晦。每得赏赐，常分给诸生中的贫者。后来以谏争违背旨意，被免官就国。恰逢帝崩，当时规定藩国诸侯不得奔丧，赵典愤然说： 我从衣褐之中，致位上列。而且鹊鸟还能反哺报恩，何况是士子呢？ 于是解下印绶符策付县，而驰马到京师。州郡及大鸿胪都要捉拿他处以罪，而公卿百僚却表扬赵典有义气，上表奏请以租自赎，诏书批准。再迁长乐少府、卫尉。公卿又表奏赵典专心治学广识博闻，宜备位国师。恰病逝，使者吊唁。窦太后复遣使兼赠印绶，谥号献侯。
