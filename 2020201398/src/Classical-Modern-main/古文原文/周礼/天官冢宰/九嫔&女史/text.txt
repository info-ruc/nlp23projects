九嫔掌妇学之法，以教九御妇德、妇言、妇容、妇功，各帅其属而以时御叙于王所。凡祭祀，赞玉赍，选后荐，彻豆笾。若有宾客，则従后。大丧，帅叙哭者亦如之。
世妇掌祭祀。宾客、丧纪之事，帅女宫而澹攥为赍盛。及祭之日，莅陈女宫之具，凡内羞之物，掌吊临于卿大夫之丧。女御掌御叙于王之燕寝，以岁时献功事。凡祭祀，赞世妇。大丧，掌沐浴。后之丧，持习翣。従世妇而吊于卿大夫之丧。
女祝掌王后之内祭祀，凡内祷词之事。掌以时招、梗、禬、禳之事，以除疾殃。女史，掌王后之礼职。掌内治之贰，以诏后治内政，逆内宫，书内令。凡后之事，以礼従。
