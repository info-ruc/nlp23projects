唐浮休子张，为德州平昌令，大旱，郡符下，令以师婆、师僧祈之。
二十余日无效。浮休子乃推土龙倒，其夜雨足。江淮南好神鬼，多邪俗，病即祀之，无医人。浮休子曾于江南洪州停数日，遂闻土人何婆善琵琶卜！ 
与同行人郭司法质焉。其何婆，士女填门，饷遗满道，颜色充悦，心气殊高，郭再拜下钱，问其品秩。何婆乃调弦柱，和声气曰： 箇丈夫富贵，今年得一品，明年得二品，后年得三品，更后年得四品。 
郭曰： 何婆错！品少者官高，品多者官小。 
何婆曰： 今年减一品，明年减二品，后年减三品，更后年减四品；忽更得五六年，总没品！ 
郭大骂而起。
