唐洛阳丞来之愻，太常主簿之问弟，罗织杀驸马王同皎。初，之愻谄附张易之兄弟你，出为兖州司仓，遂亡而归。王同皎匿之于小房。同皎，慷慨之士也，忿逆韦与武三思乱国，与一二所亲论之，每至切齿。之愻于帘下窃听之，遣侄昙上书告之，以希韦之旨。武三思等果大怒，奏诛同皎之党。兄弟并授五品官。之愻为光禄丞，之问为鸿胪丞，昙为尚衣奉御。天下怨之，皆相谓曰： 之间等绯衫，王同皎血染也。 
诛逆韦之后，之愻等长流岭南。客谓浮休子曰： 来俊臣之徒如何？ 
对曰： 昔有狮子王，于深山获一豺，将食之。豺曰： 请为王送二鹿以自赎。 狮子王喜。周年之后，无可送。王曰： 汝杀众生亦已多，今次到汝，汝其图之。 豺默然无应，遂齰杀之。俊臣之辈，何异豺也！ 
