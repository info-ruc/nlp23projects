唐青州临朐丞张藏用，性既鲁钝，又弱于神。尝召一木匠，十召不至。藏用大怒，使擒之。匠既到，适会邻县令使人送书遗藏用。藏用方怒解，木匠又走，读书毕，便令剥送书者，答之至十。送书人谢杖，请曰： 某为明府送书，纵书人之意忤明府，使音何罪？ 
藏用乃知其误，谢曰： 适怒匠人，不意误笞君耳。 
命里正取饮一器，以饮送书人，而别更视事；忽见里正，指酒问曰： 此中何物？ 
里正曰： 酒。 
藏用曰： 何妨饮之。 
里正拜而饮之，藏用遂入户。送书者竟不得酒，扶杖而归。
