中郎李庆远，狡诈轻险，初事皇太子，颇得出入。暂时出外，即恃威权。宰相之下，咸谓之要人。宰执方食即来，诸人命坐，即遣一人门外急唤云： 殿下见召！ 
匆忙吐饭而去。诸司皆如此计。请谒嘱事，卖官鬻狱，所求必遂焉。东宫后稍稍疏之，仍潜入仗内，食侍官之饭。晚出外，腹痛大作，犹诈云： 太子赐瓜，啖之太多，以致斯疾。 
须臾霍乱，吐出卫士所食粗米饭，及黄臭韭齑狼藉。凡是小人得宠，多为此状也。
