唐郎中张又新，与虔州杨虞卿，齐名友善。杨妻李氏，即鄜相之女，有德无容。杨未尝介意，敬待特甚。张尝语杨曰： 我年少成美名，不忧仕矣。唯得美室，平生之望斯足。 
杨曰： 必求是，但与我同好，定谐君心。 
张深信之。既婚，殊不惬心。杨秉笏触之曰： 君何太痴！ 
言之数四。张不胜其忿，回应之曰： 与君无间！以情告君，君误我如是，何为痴？ 
杨于是历数求名从宦之由，曰： 岂不与君皆同耶？ 
曰： 然则我得丑妇，君讵不同耶？ 
张色解，问： 君室何如我？ 
曰： 特甚。 
张大笑，遂如初。张既成家，乃为诗曰：
壮丹一朵值千金，将谓从来色最深。<br/>今日满栏开似雪，一生辜负看花心。
