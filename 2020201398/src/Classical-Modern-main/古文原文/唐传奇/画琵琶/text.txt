有书生欲游吴地，道经江西，因风阻泊船，书生因上山闲步。入林数十步，上有一坡。见僧房院开，中有床，床塌。门外小廊数间，傍有笔砚。书生攻画，遂把笔，于房门素壁上，画一琵琶，大小与真不异。画毕，风静船发。僧归见画处，不知何人。乃告村人曰： 恐是五台山圣琵琶。 
当亦戏言，而遂为村人传说，礼施求福甚效。
书生便到杨家，入吴经年，乃闻人说江西路僧室，有圣琵琶，灵应非一。书生心疑之。因还江西时，令船人泊船此处，上访之。僧亦不在，所画琵琶依旧，前幡花香炉。书生取水洗之荆僧亦未归。
书生夜宿于船中，至明日又上。僧夜已归，觉失琵琶，以告；邻人大集，相与悲叹。书主故问，具言前验： 今应有人背着，琵琶所以潜隐。 
书生大笑，为说画之因由，及拭却之由。僧及村人信之，灵圣亦绝耳。
