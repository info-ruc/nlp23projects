唐三原县令阎玄一，为人多忘。曾至州，于主人舍坐。州佐史前过，以为县典也，呼欲杖之。典曰： 某是州佐也。 
一惭谢而止。须臾县典至，一疑其州佐也，执手引坐。典曰： 某是县佐也。 
又愧而止。曾有人传其兄书者，止于阶下。俄而里胥白录人到，一索杖，遂鞭送书人数下。其人不知所以。讯之，一曰： 吾大错。 
顾直典，向宅取杯酒愞疮。良久，典持酒至，一既忘其取酒，复忘其被杖者，因便赐直典饮之。
