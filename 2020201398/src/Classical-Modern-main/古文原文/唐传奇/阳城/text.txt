阳城，贞元中与三弟隐居陕州夏阳山中。相誓不婚，吸菽饮水，莞箪布衾，熙熙怡怡，同于一室。后遇岁荒，屏迹不与同里往来，俱于求也。或采桑访之皮，屑以为粥；讲论诗书，未尝暂辏有苍头曰都儿。与主协心，盖管宁之比也。里人敬以哀，馈食稍丰，则闭户不纳，散于饿禽。后里人窃令于中户致糠核十数杯，乃就地食焉。他日，山东诸侯闻其高义，发使寄五百缣。城固拒却，使者受命不令返。城乃标于屋隅，未尝启缄。无何，有节士郑俶者，迫于营举，投人不应，因途经其门，往谒之。俶戚容瘵貌。
城留食旬时，问俶所之，及其瘠瘁之端。俐具以情告。城曰： 感足下之操，城有诸侯近贶物，无所用，辄助足下人子终身之道。 
俶固让。城曰： 子苟非妄，又何让焉。 
俶对口： 君子既施不次之恩，某愿终志后，为奴仆偿之。 
遂去。俶东洛茔事罢，杖归城，以副前约。城曰： 子奚如是！苟无他系，同志为学可也，何必云役己以相依？ 
俶泣涕曰： 若然者，微躯何幸！ 
俶于记览苦不长，月余，城令讽《毛诗》，虽不辍寻读，及与之讨论，如水投石也。俶大惭。城曰： 子之学，与吾弟相呢不能舍，有以致是耶。今所止阜北，有高显茅斋，子可自玩习也。 
俶甚喜，遽迁之。复经月馀，城访之，与论《国风》，们虽加功，竟不能往复一辞。城方出，未三二十步，俶缢于梁下。供饩童窥之，惊以告城。城恸哭，若裂支体。乃命都儿将酒奠之，及作文亲致祭，自咎不敏： 我虽不杀俶，俶因我而死！ 
自脱衣，令仆夫负之，都儿行槚楚十五，仍服缌麻，厚瘞之。由是为缙绅之所推重。后居谏议大夫时，极谏裴延龄下合为国相，其言至恳，唐史书之。及出守江华都，日炊米西斛，鱼羹一大鬵，自天使及草衣村野之夫，肆其食之。并置瓦瓯椫杓，有类中衢樽也。（以上选自《乾□子》）
