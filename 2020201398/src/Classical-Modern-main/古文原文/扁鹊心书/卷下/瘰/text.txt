此证由忧思恼怒而成，盖少阳之脉，循胁绕颈环耳，此即少阳肝胆之气，郁结而成。亦有鼠涎堕食中，食之而生，是名鼠。治法俱当于疮头上灸十五壮，以生麻油调百花膏敷之，内服平肝顺气之剂，日久自消。切不可用斑蝥、锻石、砒霜之类。（《内经》所谓陷脉为，留连肉腠。此风邪外伤经脉，留滞于肉腠之间，而为瘰，乃外感之轻者也。《灵枢经》所谓肾脏受伤，水毒之气出于上，而为鼠。失治多至殒命，乃内伤之重者也。）
