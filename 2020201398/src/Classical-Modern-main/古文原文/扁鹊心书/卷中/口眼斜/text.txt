此因贼风入舍于阳明之经，其脉挟口环唇，遇风气则经脉牵急，又风入手太阳经亦有此证。
治法：当灸地仓穴二十壮，艾炷如小麦粒大。左灸左，右灸右，后服八风散，三五七散，一月全安。(此证非中风兼证之口眼斜，乃身无他苦而单现此者，是贼风之客也，然有筋脉之异，伤筋则痛，伤脉则无痛，稍有差别，治法相同。）
