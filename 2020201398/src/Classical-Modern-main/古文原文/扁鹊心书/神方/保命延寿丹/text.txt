此丹治痈疽，虚劳，中风，水肿，臌胀，脾泄，久痢，久疟，尸厥，两胁连心痛，梦泄，遗精，女人血崩、白带，童子骨蒸劳热，一切虚羸，黄黑疸，急慢惊风百余种欲死大病，皆能治之。一粒胜金液丹十粒，久服延年益寿。
硫黄明雄黄辰砂赤石脂紫石英阳起石（火醋淬三次）
每味各二两，研作粗末，同入阳城罐，盖顶，铁丝扎定，盐泥封固浓一寸，阴干。掘地作坑，下埋一半，上露一半，烈火一日夜，寒炉取出。研细，醋丸梧子大。每服十粒，空心送下，童男女五粒，小儿二三粒，俱见成效。
