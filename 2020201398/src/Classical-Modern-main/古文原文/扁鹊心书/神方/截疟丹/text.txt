治一切疟疾，但疟不宜截，宜补。
硫黄（一两）雌黄（色红出阴山，一两）砒霜（一钱）
为末，入罐内，盐泥封固，阴干，打火三香，冷定取出，醋糊丸梧子大。每服五丸，空心米饮下。凡用砒要将萝卜切去盖，下段挖空入砒，以盖盖好，纸包火煨透存性取出。今此丹系打火炼过，不必萝卜制。
为丸时须研和极匀，若欠匀恐砒有多有少，多处，或致损伤人命。
