治脾肾虚衰，精血不生，致双目成内障。
磁石（活者，火醋淬七次）硫黄雄黄雌黄（各二两共为粗末，入罐，打三炷香，冷定取出，研细配后药。）钟乳粉附子台椒（炒出汗，各二两）
共为末，醋糊丸梧子大。每服二十丸，空心米饮下，日二服。半月觉热攻眼，勿惧，乃肾气潮眼，阳光复生也。时用两手搓热揉之，揉一番，光明一番，六十日后复明。药尽再服一料。
