<strong>仲尼见景公景公曰先生奚不见寡人宰乎</strong>
仲尼游齐，见景公。景公曰： 先生奚不见寡人宰乎？ 
仲尼对曰： 臣闻晏子事三君而得顺焉，是有三心，所以不见也。 
仲尼出，景公以其言告晏子，晏子对曰： 不然。非婴为三心，三君为一心故。三君皆欲其国之安，是以婴得顺也。婴闻之，是而非之，非而是之，犹非也。孔丘必据处此一心矣。 
