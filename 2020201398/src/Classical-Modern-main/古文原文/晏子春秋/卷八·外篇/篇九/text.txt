<strong>景公为大钟晏子与仲尼柏常骞知将毁</strong>
景公为大钟，将悬之。晏子、仲尼、柏常骞三人朝，俱曰： 钟将毁。 冲之，果毁。公召三子者而问之。
晏子对曰： 钟大，不祀先君而以燕，非礼，是以曰钟将毁。 
仲尼曰： 钟大而悬下，冲之，其气下回而上薄，是以曰钟将毁。 
柏常骞曰： 今庚申，雷日也，音莫胜于雷，是以曰钟将毁也。 
