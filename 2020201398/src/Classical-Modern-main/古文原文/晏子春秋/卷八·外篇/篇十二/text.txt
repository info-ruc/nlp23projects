<strong>景公欲诛羽人晏子以为法不宜杀</strong>
景公盖姣，有羽人视景公僭者。公谓左右曰： 问之，何视寡人之僭[2]也？ 
羽人对曰： 言亦死，而不言亦死，窃姣公也。 
公曰： 合色寡人也，杀之！ 
晏子不时而入见，曰： 盖闻君有所怒羽人。 
公曰： 然。色寡人，故将杀之。 
晏子对曰： 婴闻拒欲不道，恶爱不祥。虽使色君，于法不宜杀也。 
公曰： 恶然乎！若使沐浴，寡人将使抱背。 
