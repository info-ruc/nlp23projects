<strong>晏子死景公驰往哭哀毕而去</strong>
景公游于菑，闻晏子死，公乘侈舆服繁驵驱之。自以为迟，下车而趋；知不若车之遫，则又乘。比至于国者，四下而趋，行哭而往。至，伏尸而号，曰： 子大夫日夜责寡人，不遗尺寸，寡人犹且淫泆而不收，怨罪重积于百姓。今天降祸于齐，不加于寡人，而加于夫子，齐国之社稷危矣，百姓将谁告夫？ 
