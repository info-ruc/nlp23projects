五岳及有小气所管属者，冲如满月南岳，泰如鸡卵东岳，华若方银西岳，嵩若高发中岳，恒如倒提北岳。五岳全者，及余皆好无克陷者，食禄主贵。乾雍州陷者，无地宅。艮兖州陷者，无食禄。震青州陷者，少仁德。异徐州陷者，阙信义。离扬州陷者，多官灾。坤荆州陷者，妨妻。兖梁州陷者孤苦。戊豫州陷者，无田土。此九州如有缺陷者，限至必应。雍州白色常润，冀州青黑色主酒色上亡，兖州青红色主吉昌，青州青色吉，豫州黄色吉。其次常改，青忧，黑横，白凶，赤官事，黄吉，随四季观之。
