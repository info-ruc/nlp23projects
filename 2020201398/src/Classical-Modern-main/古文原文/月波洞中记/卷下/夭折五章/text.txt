缩辱并露齿，神迷色带烟。三长连二短，那得保终年。肉重皮肤急，神强气不舒。结喉并露齿，应死在中途。气短精神慢，眉浓眼色乾。宾焦唇更白，指日伴青蛮。暗黑云烟起，形亏骨不漏眼斜神更乱，四九定归空。口细胸前凸，头低视不昂。肥人如气促，妻子守空房。许负谓七寸之面，不如一寸之心，七寸之面易见，一寸之心难测。积行者难相，损已益人为乐；带杀人难相，害人安已为乐。斯二端故难相也。眉毛早白者不得寿。二十生毫，三十死。三十生毫。四十死。四十已上生毫者。主寿长，有重眉者呼为后印堂心定，四十六七已上发财也。
