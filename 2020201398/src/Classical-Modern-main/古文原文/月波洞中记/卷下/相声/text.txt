声至喉而沉响者贵。在喉而出响者，须自立，发于中年。先响而后破者，无朋友独强，主先富后贫。先低而后高远者，主不得祖力，中年贵，发于千人之上，善相也。前后匀响者，无破也，主长富贵。妇人有此声者，欲清而轻气，欲调而不急，主荣贵旺夫，自身守郡国夫人。先高后低者，妨前夫，主淫。先低后高，主祖不高，须自立，亦妨前夫。重浊远振者，主富，妨夫多矣。重浊而短者，主身贫贱。若破者，斗乱之人也，主夫不和。若八限中无气，终身贫贱，不令相也。前言千尺之索者行也，穿满者大贵，取尽者为大杀行在眉钟吕二真人为证也。
