眉欲疏而秀，平而阔，主智信仁义。秀而长者，性聪敏眉过眼者，丰富。眉不覆眼者，乏财。左有旋纹者，妨父。右有旋纹者，妨母，粗浓者，愚贱。下压眼者，贫贱。斜卓者，性豪急。头起尾下者，懦弱。眉头交者，贫薄少兄弟不得力。生毫长一二寸者，主寿。眉促而愁者，孤独。骨棱起多迟否眉毛短骨起者，性刚。一眉为人无信义。眉心有旋毛，兄弟支居，自卓立。稍得纵有妻儿气不合，又两合恰如一字之状。又得鼻孔不昂，耳孔容指，此乃三处皆应，此人有行义，但执性刚强中年大发。人之有行也，积于心而行于眉。眉小角有似曲钩者，父母积德也，自身多有行也。故曰：行在眉取尽者为大煞。或二眉亲而促，及短破断者孛，与紫气有缺者，为取尽，临事当细辨之。
