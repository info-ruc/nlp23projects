<strong>释名</strong><br/>青琅玕，生蜀郡平泽，采无时，此蜀郡赋所称青珠，黄环者也。琅玕有数种色，以青者入药为胜，是琉璃之类，火齐宝也。
<strong>气味</strong><br/>辛，平，无毒。
<strong>主治</strong><br/>身痒，火疮痈疡，疥瘙死肌。白秃，浸淫在皮肤中，煮炼服之，起阴气，可化为丹。疗手足逆胪。石阑干；主石淋，破血，产后恶血，磨服，或煮服，亦火烧投酒中服。
