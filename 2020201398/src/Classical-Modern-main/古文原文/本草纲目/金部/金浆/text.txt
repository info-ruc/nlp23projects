<strong>主治</strong><br/>长生神仙。久服，肠中尽为金色。
<strong>附方</strong><br/>风眼烂弦；金环烧红，掠上下睑肉，日数次，甚妙。<br/>牙齿风痛；火烧金钗针之，立止。<br/>水银入耳；能蚀人脑。以金枕耳边，自出也。<br/>水银入肉；令人筋挛。以金物熨之。水银当蚀金，候金白色是也，频用取效。<br/>轻粉破口；凡水肿及疮病，服轻粉后口疮龈烂。金器煮汁频频含漱，能杀粉毒，以愈为度。
