为政之道，在于辨善恶，明赏罚。倘法明而令审，不卜而吉；劳养功贵，不祝而福。
贤者立而国兴；小人立而邦危。有国者宜详审之。故小人宜务去，而君子宜务进。
大德容下，大道容众。盖趋利而避害，此人心之常也，宜恕以安人心。故与其为渊驱鱼，不如施之以德，市之以恩。
而诱之以赏，策之以罚，感之以恩。取大节，宥小过，而士无不肯用命矣。
赏不患寡而患不公，罚不患严而患不平。赏以兴德，罚以禁奸。使下畏罚而利赏，下也；好德而恩进，上也。天下无不可用之材，唯在于所用。
