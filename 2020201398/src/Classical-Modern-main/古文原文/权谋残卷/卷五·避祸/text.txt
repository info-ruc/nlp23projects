廓然怀天下之志，而宜韬之晦。牙坚而先失，舌柔而后存。柔克刚，而弱胜强。人心有所叵测，知人机者，危矣。故知微者宜善藏之。
考祸福之原，察盛衰之始，防事之未萌，避难于无形，此为上智。祸之于人，避之而不及。惟智者可以识其兆，以其昭昭，而示人昏昏，然后可以全身。
君臣各安其位，上下各守其分。居安思危，临渊止步。故易曰潜龙勿用，而亢龙有悔。夫利器者，人所欲取。故身怀利器者危。
宜示之以无而去其疑，方无咎。不矜才，不伐功，不忘本。为人以谦，为政以和，守其常也。
有隙则明示之，令其谗不得入；大用而谕之小用，令其毁无以生。
不折大节，不弃小惠。进退有据，循天理而存人情，此所以为全身之术也。
必欲图之，勿以小惠，以大德；不以图近，而谋远。
恃于人者不如自恃。自恃者寿，自足者福。顺天应人，故常在。
自爱者重。危房不可近，危邦不可入。明珠必待识者，宝剑只酬壮士。
以贤臣而事昏主，危矣。故明主则谏，昏君则去。不去而隐于朝，宜也。知其雄，守其雌。事不可为而身退，此为明哲保身之道也。
