身之存亡，系于一旦；国之安危，决于一夕。唯智者见微知著，临机而断。因势而起，待机而变。机不由我而变在我。故智无常局，唯在一心而已。
机者变也。惟知机者善变。变则安，不变则危。
物必先腐而蠹生，事必有隙而谗起。察其由，辨其伪，除其隙，谗自止矣。
知机者明；善断者智。势可度而机可恃，然后计可行矣。处变不惊，临危不乱。见机行事，以计取之，此大将之风也。
将错就错，以讹传讹，移花接木，巧取豪夺。敌快我慢，以智缓之；敌强我弱，以计疲之。釜底抽薪，此消彼长。敌缓则我速，敌弱则我强。此亦机变也。
危在我，而施于人。故我危则人危，人不欲危，则必出我于厄难。
