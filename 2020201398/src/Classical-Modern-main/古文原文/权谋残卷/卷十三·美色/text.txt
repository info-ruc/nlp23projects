乱德则贤人去，失政而小人兴。国则殆矣。
美色置于前而心不动者，情必矫也。然好色不如尊贤。近色而远贤臣，智者所不为也。
孰谓妇人柔弱？一颦一笑，犹胜百万甲兵。
智者借色伐人，愚者以色伐己。
色必有宠，宠必进谗，谗进必危国。然天下之失，非由美色，实由美色之好也。
借美以藏其奸，市色而成其谋，千载之下，绵绵不绝。人主宜详审之。
圣贤事业，非大志者何为？故色贤之分，知其所取舍。是以齐桓晋文，犹为霸主；汉武唐宗，不失明君。
