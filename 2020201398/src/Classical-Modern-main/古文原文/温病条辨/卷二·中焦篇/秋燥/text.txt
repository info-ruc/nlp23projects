<strong>一○○、燥伤胃阴，五汁饮主之，玉竹麦门冬汤亦主之。</strong>
五汁饮（方法并见前）
玉竹麦门冬汤（甘寒法）
玉竹（三钱）麦冬（三钱）沙参（二钱）生甘草（钱）
水五杯，煮取二杯，分二次服。土虚者，加生扁豆。气虚者，加人参。
<strong>一○一、胃液干燥，外感已净者，牛乳饮之。</strong>
此以津血填津血法也。
牛乳饮（甘寒法）
牛乳（杯）
重汤炖熟，顿服之，甚者日再服。
<strong>一○二、燥证气血两燔者，玉女煎主之。</strong>
玉女煎方（见上焦篇）
