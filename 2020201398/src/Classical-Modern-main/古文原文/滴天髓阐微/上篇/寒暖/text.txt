天道有寒暖，发育万物，人道行之，不可过也。
【原注】陰支为寒，陽支为暖；西北为寒，东南为暖；金水为寒，木火为暖，得气之寒，遇暖而发；得气之暖，逢寒而成。寒之甚，瞹之至，内有一二成象，必无好处，若五陽逢子月，则一陽之候，万物怀胎，陽乘陽位，可东可西；五陰逢午月，则一陰之候，万物收藏，陰乘陰位，可南可北。
【任氏曰】：
寒暖者，生成万物之理也，不可专执西北金水为守则，东南木火为瞹。考机之所，由变上升，必变下降，收合必变开辟，然质之成，由于形之机；陽之生，必有陰之位，陽主生物，非陰无以成，形不成，亦虚生；陰主成物，非陽无以生，质不生，何由成？惟陰陽中和变化，乃能发育万物，若有一陽而无陰以成之，有一陰而无陽以生之，是谓鳏寡，无生成之意也。如此推祥，不但陰陽配合，而寒暖亦不过矣。竟四时之序，相生而成，岂可执定子月陽生，午月陰生而论哉？本文末句 不可过也 ，适中而已矣。寒虽甚，要暖有气，暖虽至，要寒有根，则能生成万物。若寒甚而瞹无气；过于暖者，反以无寒为宜也。盖寒极暖之机，暖极寒之兆也，所谓陰极则陽生，陽极则陰生，此天地自然之理也。
甲申丙子庚辰戊寅
丁丑戊寅己卯庚辰辛巳壬午
此寒金冷水，木凋土寒，若非寅时，则年月木火无根，不能作用矣，所谓寒虽甚，要暖有气也。由引论之，年得者寅也，地气上升，木火绝处逢生，一陽解冻。然不动丙火高亦不发，妙在寅中遥冲，谓之动，动则生火矣。凡四柱紧冲为克，遥冲为动，更喜运走东南，科甲出身，仕至黄堂，所谓 得气之寒，遇暖而发 ，此之谓也。
己酉丙子庚辰甲申
乙亥甲戌癸酉壬申辛未庚午
此亦寒金冷水，土冻木凋，与前大同小异，前则有寅木，火有根，此则无寅木，火临绝，所谓寒甚而瞹无气，反以无瞹为美，所以初运乙亥，北主水地，有喜无忧；甲戌暗藏丁火，为丙火之根，刑丧破耗；壬运克去丙火，入申运食廪，癸酉财业日增，辛未运转南方，丙火得地生根，破耗多端；庚午运逢寅年，木火齐来，不禄。
丁丑丙午丙午壬辰
己巳甲辰癸卯壬寅辛丑庚子
此火焰南离，重逢刽刃，暖之至矣。一点壬水，本不足以制猛烈之火，喜其坐辰，通根身库；更可爱者，年支丑土，丑乃北方湿土，能生金晦火而蓄水，所谓暖虽至而寒有根也。科甲出身，仕至封疆，微嫌运途欠畅，多于起伏也。
癸未丁巳丙午癸巳
丙辰乙卯甲寅癸丑壬子辛亥
此支类南方,又生巳时，暖之至矣。天干丙癸，地支全无根气，所谓暖之至，寒无根，反以无寒为美。所以初运丙辰，叨荫庇之福；乙卯甲寅，泄水生火，家业增新；癸丑寒气通根，叹椿萱之并逝，嗟兰桂之摧残；壬子运，祝融之变，家破而亡。
