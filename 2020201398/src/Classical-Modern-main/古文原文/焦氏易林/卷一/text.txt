此起为乾卦
乾之乾<br/>道徙多阪，胡言连蹇。译喑且聋，莫使道通。请遏不行，求事无功。<br/>乾之坤<br/>招殃来螯，害我邦国。病伤手足，不得安息。<br/>乾之屯<br/>阳孤亢极，多所恨惑。车倾盖亡，身常忧惶。乃得其愿，雌雄相从。<br/>乾之蒙<br/>鵊鵴鸤鸠，专一无忧。君子是则，长受嘉福。<br/>乾之需<br/>目瞤足动，喜如其愿，举家蒙宠。<br/>乾之讼<br/>龙马上山，绝无水泉，喉焦唇干，舌不能言。<br/>乾之师<br/>仓盈庾亿，宜稼黍稷。年岁丰熟，民人安息。<br/>乾之比<br/>中夜犬吠，盗在墙外。神明佑助，消散皆去。<br/>乾之小畜<br/>据斗运枢，顺天无忧。所行造德，与乐并居。<br/>乾之履<br/>空拳握手，委地更起。富饶丰衍，快乐无已。<br/>乾之泰<br/>不风不雨，白日皎皎，宜出驱驰，通理大道。<br/>乾之否<br/>载日晶光，骖驾六龙。禄命彻天，封为燕王。<br/>乾之同人<br/>子号索哺，母行求食。反见空巢，訾我长息。<br/>乾之大有<br/>上帝之生，福佑日成。修德行惠，乐且安宁。<br/>乾之谦<br/>山险难登，涧中多石。车驰軎击，载重伤轴，担载差踬，踠跌失足。<br/>乾之豫<br/>禹凿龙门，通利水源。东注沧海，民得安从。<br/>乾之随<br/>乘龙上天，两蛇为辅，踊跃云中，游观沧海，民乐安处。<br/>乾之蛊<br/>彭祖九子，据德不殆。南山松柏，长受嘉福。<br/>乾之临<br/>南山昊天，刺政关身。疾悲无辜，皆憎为仇。<br/>乾之观<br/>江河淮海，天之奥府。众利所聚，可以饶有。乐我君子，百福是受。<br/>乾之噬嗑<br/>坚冰黄鸟，终日悲号。不见白粒，但见藜蒿，数惊鸷鸟，为我心忧。<br/>乾之贲<br/>室如悬磬，既危且殆。早见之士，依山谷处。<br/>乾之剥<br/>大禹戒路，蚩尤除道。周匝万里，不危不殆，见其所使，无所不在。<br/>乾之复<br/>三人为旅，俱归北海。入门上堂，拜谒王母，饮劳我酒。<br/>乾之无妄<br/>传言相误，非干径路。鸣鼓逐狐，不知迹处。<br/>乾之大畜<br/>三羊争雌，相逐奔驰。终日不食，精气劳疲。<br/>乾之颐<br/>纯服黄裳，戴上以兴。德义既生，天下归仁。<br/>乾之大过<br/>桀跖并处，人民愁苦。权兵荷粮，战于齐鲁。<br/>乾之坎<br/>黄鸟采绿，既嫁不答。念我父兄，思复邦国。<br/>乾之离<br/>胎生孚乳，长息成就。充满帝室，家国昌富。<br/>乾之咸<br/>三人求桔，反得大粟。女贵以富，黄金百镒<br/>乾之恒<br/>东山西岳，会合俱食。百家送从，以成恩福。<br/>乾之遁<br/>弱鸡无距，与鹊交斗。翅折目盲，为鸠所伤。<br/>乾之大壮<br/>隙大墙坏，蠹众木折。狼虎为政，天降罪罚。高弑望夷，胡亥以毙。<br/>乾之晋<br/>三痴俱走，迷路失道。惑不知归，反入患口。<br/>乾之明夷<br/>弓矢俱张，把弹折弦。丸发不至，道遇害患。<br/>乾之家人<br/>三女求夫，伺候山隅，不见复关，长思叹忧。<br/>乾之睽<br/>阳旱炎炎，伤害禾谷。穑人无食，耕夫叹息。<br/>乾之蹇<br/>骑豚逐羊，不见所望。径涉虎庐，亡羝失羔。<br/>乾之解<br/>暗昧冥语，相传诖误。鬼魅所居，谁知卧处。<br/>乾之损<br/>姬姜祥淑，而人偶食。论仁议福，以安王室。<br/>乾之益<br/>公孙驾骊，载聘东齐。延陵说产，遗季纻衣。<br/>乾之夬<br/>孤竹之墟，失妇亡夫。伤于蒺藜，不见少妻，东郭棠姜，武氏以亡。<br/>乾之姤<br/>仁政不暴，凤凰来舍。四时顺节，民安其处。<br/>乾之萃<br/>任劣力薄，孱驽恐怯。如猬见鹊，不敢格拒。<br/>乾之升<br/>卫侯东游，惑于少姬。忘我考妣，久迷不来。<br/>乾之困<br/>噂噂所言，莫如我垣。欢喜坚固，可以长安。<br/>乾之井<br/>鸑鸣岐山，鳖应山渊。男女构精，万物化生。文王以成，为开周庭。<br/>乾之革<br/>玄黄虺隤，行者劳疲，役夫憔悴，逾时不归。<br/>乾之鼎<br/>弱足钺跟，不利出门。市贾不利，折亡为患。<br/>乾之震<br/>悬貆素餐，居非其安。失舆剥庐，休坐徒居。<br/>乾之艮<br/>民怯城恶，奸人所伏。寇贼大至，入我邦城，妻子俘获。<br/>乾之渐<br/>阳低头，阴仰首，水为灾，伤我足，进不利，难生子。<br/>乾之归妹<br/>背北相憎，心意不同，如火与金。<br/>乾之丰<br/>太微帝室，黄帝所值。藩屏周卫，不可得入，常安无患。<br/>乾之旅<br/>茧栗牺牲，敬享鬼神。神嗜饮食，受福多孙。<br/>乾之巽<br/>出门逢恶，与祸为怨。更相击刺，伤我手端。<br/>乾之兑<br/>鹢飞中途，举事不进，众人乱溃。<br/>乾之涣<br/>跛踦相随，日暮牛疲。陵迟后旅，失利亡雌。<br/>乾之节<br/>龙角博颡，位至公卿。世禄长久，起动安宁。<br/>乾之中孚<br/>舜升大禹，石夷之野。征诣王庭，拜治水土。<br/>乾之小过<br/>从风放火，荻芝俱死。三害集房，叔子中伤。<br/>乾之既济<br/>梗生荆山，命制输班。袍衣剥脱，夏热冬寒。饥饿枯槁，众人莫怜。<br/>乾之未济<br/>长面大鼻，来解己忧。遗吾福子，与我惠妻，惠吾嘉喜。<br/>乾卦终子，哺以酒脯。
此起为坤卦
坤之坤<br/>不风不雨，白日皎皎。宜出驱驰，通利大道。<br/>坤之乾<br/>谷风步气，万物出生。萌庶长养，华叶茂盛。<br/>坤之屯<br/>苍龙单独，与石相触。催折两角，室家不足。<br/>坤之蒙<br/>城上有鸟，自名破家。招呼鸠毒，为国患灾。<br/>坤之需<br/>霜降闭户，蜇虫隐处。不见日月，与死为伍。<br/>坤之讼<br/>天之德室，温仁手福。衣裳所在，凶恶不起。<br/>坤之师<br/>皇陛九重，绝不可登。未见王公，谓天盖高。<br/>坤之比<br/>孔德如玉，出于幽谷。升高鼓翼，辉光照国。<br/>坤之小畜<br/>五轭四轨，复得饶有。陈力就列，驺虞悦喜。<br/>坤之履<br/>四足无角，君子所服。南征述职，以惠我国。<br/>坤之泰<br/>雷行相逐，无有攸息。战于平陆，为夷所覆。<br/>坤之否<br/>六龙争极，服在下饰。谨慎管钥，结禁毋出。<br/>坤之同人<br/>长男少女，相向共语，福禄欢喜。<br/>坤之大有<br/>奸延恶人，使德不通。炎火为殃，禾谷大伤。<br/>坤之谦<br/>修其翰翼，随风向北，至虞夏国，与舜相得。年岁大乐，邑无盗贼。<br/>坤之豫<br/>铅刀攻玉，坚不可得。尽我筋力，胝茧为疾。<br/>坤之随<br/>举被覆目，不见日月。衣裳簠簋，就长夜室。<br/>坤之蛊<br/>贼仁伤德，天怒不福。斩刈宗社，失其邦域。<br/>坤之临<br/>白龙赤虎，战斗俱怒。蚩尤败走，死与鱼口。<br/>坤之观<br/>北辰紫宫，衣冠立中。含和建德，常受天福。<br/>坤之噬嗑<br/>稷为尧使，西见王母。拜请百福，赐我善子。<br/>坤之贲<br/>三人异趣，反复迷惑。一身五心，乱无所得。<br/>坤之剥<br/>南山大玃，盗我媚妾。怯不敢逐，退而独宿。<br/>坤之复<br/>众鬼所趋，反作大怪。九身无头，魂惊魄去，不可以居。<br/>坤之无妄<br/>延头远望，眯为目疾。不见叔姬，使伯心忧。<br/>坤之大畜<br/>典册法书，藏在兰台。虽遭乱溃，独不遇灾。<br/>坤之颐<br/>自卫反鲁，时不我与。冰炭异室，仁道隔塞。<br/>坤之大过<br/>瘤瘿秃疥，为身疮害。疾病癃残，常不远逮。<br/>坤之坎<br/>东齐郭卢，嫁于洛都。俊良美好，媒利过倍。<br/>坤之离<br/>齐鲁争言，战于龙门。构怨连祸，三世不安。<br/>坤之咸<br/>膏泽肥壤，农人丰敞。利居长安，历世无患。<br/>坤之恒<br/>仓盈庾亿，宜种黍稷。年岁丰熟，民得安息。<br/>坤之遁<br/>鸱鸮破斧，邦人危殆。赖其忠德，转祸为福，倾危复立。<br/>坤之大壮<br/>岁疾无年，虐政害民。乾溪骊山，秦楚结冤。<br/>坤之晋<br/>捯洁累累，缔结难解。嫫母衒嫁，媒不得坐，自为身祸。<br/>坤之明夷<br/>訾陬开门，鹤鸣弹冠，章甫进用，舞韶和鸾。三人翼事，国无灾患。<br/>坤之家人<br/>弟妹和居，与类相扶。愿慕群丑，不离其处。<br/>坤之睽<br/>邯郸反言，兄弟生患。涉叔忧恨，卒死不还。<br/>坤之蹇<br/>三人逐兔，各争有得，爱亡善走，多获鹿子。<br/>坤之解<br/>北辰紫宫，衣冠立中。含和建德，常受天福。<br/>坤之损<br/>拜跪请免，不得其哺。俯首衔枚，低头北走。<br/>坤之益<br/>鹤盗我珠，逃于东隅。求之郭嘘，不见所居。<br/>坤之夬<br/>一簧两舌，妄言谬语。三奸成虎，曾母投杼。<br/>坤之姤<br/>孤独特处，莫与为旅。身日劳苦，使布五谷，阴阳顺序。<br/>坤之萃<br/>褰衣涉河，涧流浚多。赖遇舟子，济脱无他。<br/>坤之升<br/>凭河登山，道路阻难，求事少便。<br/>坤之困<br/>兔罝之荣，不失其恭，和谦致乐，君子攸同。<br/>坤之井<br/>三女求夫，伺候山隅，不见复关，泣涕涟如。<br/>坤之革<br/>螟虫为贼，害我五谷。中溜空虚，家无所食。<br/>坤之鼎<br/>望尚阿衡，太宰国公。藩屏辅弼，福禄来同。<br/>坤之震<br/>三年生狗，以戌为母。荆夷上侵，姬伯出走。<br/>坤之艮<br/>途遏道塞，求事不得。<br/>坤之渐<br/>探怀得蚤，无有凶忧，所愿失道，善居渐好。<br/>坤之归妹<br/>飞楼属道，趾多搅垣，居之不安，覆厌为患。<br/>坤之丰<br/>义不胜情，以欲自倾，几危利宠，折角催颈。<br/>坤之旅<br/>潼翁蔚荟，扶首来会，津液来降，流淹滂霈。<br/>坤之巽<br/>白驹生刍，猗猗盛姝。赫喧君子，乐以忘忧。<br/>坤之兑<br/>车驰人趋，卷甲相仇。齐鲁寇战，败于犬丘。<br/>坤之涣<br/>举首望城，不见子贞，使我悔生。<br/>坤之节<br/>龙斗时门，失理伤贤。内畔外贼，则生祸难。<br/>坤之中孚<br/>安如泰山，福喜屡臻。虽有豹虎，不致危身。<br/>坤之小过<br/>初忧后喜，与福为市。八佾列陈，饮御嘉友。<br/>坤之既济<br/>持刀操肉，对酒不食。夫行从军，小子入狱，抱膝独宿。<br/>坤之未济<br/>阴衰老极，阳建其德。履离戴光，天下昭明。功业不长，虾蟆代王。
坤卦终
此起为屯卦
屯之屯<br/>兵征大宛，北出玉关。与胡寇战，平城道西，七日绝粮，身几不全。<br/>屯之乾<br/>泛泛柏舟，流行不休。耿耿寤寐，心怀大忧。仁不逢时，身隐穷居。<br/>屯之坤<br/>采薪得麟，大命陨颠。豪雄争名，天下四分。<br/>屯之蒙<br/>山崩谷绝，天福尽竭。泾渭失纪，玉历尽已。<br/>屯之需<br/>夏台羑里，汤文所厄。鬼侯俞贿，商王解舍。<br/>屯之讼<br/>泥津污辱，弃捐沟渎。所共笑哭，终不显录。<br/>屯之师<br/>李梅冬实，国多盗贼。扰乱并作，君不能息。<br/>屯之比<br/>獐鹿逐牧，饱归其居。反还次舍，无有疾故。<br/>屯之小畜<br/>夹河为婚，期至无船。摇心失望，不见所欢。<br/>屯之履<br/>百足俱行，相福为强。三圣翼事，王室宠光。<br/>屯之泰<br/>坐位失处，不能自居。贼破王邑，阴阳颠倒。<br/>屯之否<br/>登几上舆，驾驷南游。合纵散横，燕齐以强。<br/>屯之同人<br/>三孙荷弩，无益于辅。城弱不守，邦君受讨。<br/>屯之大有<br/>河伯大呼，津不得渡。船空无人，往来亦难。<br/>屯之谦<br/>甘露醴泉，太平机关。仁德感应，岁乐民安。<br/>屯之豫<br/>重茵厚席，循皋采藿。虽踬不惧，反复其宅。<br/>屯之随<br/>太乙驾骝，从天上来。征我叔季，封为鲁侯。<br/>屯之蛊<br/>南巴六安，石解戟天。所指不已，耊老复丁。弊室旧嘘，更为新家。<br/>屯之临<br/>家给人足，颂声并作。四夷宾伏，干戈韬阁。<br/>屯之观<br/>东邻嫁女，为王妃后。庄公筑馆，以尊王母。归于京师，季姜悦喜。<br/>屯之噬嗑<br/>陈妻敬仲，兆兴齐姜。营丘是适，八世大昌。<br/>屯之贲<br/>路多枳棘，步刺我足。不利旅客，为心作毒。<br/>屯之剥<br/>天官列宿，五神共舍。宫阙光坚，君安所居。<br/>屯之复<br/>牧羊稻园，闻虎呻喧。惧畏惕息，终无祸患。<br/>屯之无妄<br/>鸣条之图，北奔犬胡。左衽为长，国号匈奴。主君旄头，立尊单于。<br/>屯之大畜<br/>克身洁吉，逢禹巡狩，锡我玄圭，拜受福佑。<br/>屯之颐<br/>冬华不实，国多盗贼。疾病难医，鬼哭其室。<br/>屯之大过<br/>襄送季女，至于荡道。齐子旦夕，留连久处。<br/>屯之坎<br/>朽根倒树，花叶落去。卒逢火焱，随风偃仆。<br/>屯之离<br/>阴变为阳，女化作男。治道得通，君臣相承。<br/>屯之咸<br/>炎绝续光，火灭复明。简易理得，以成乾功。<br/>屯之恒<br/>多载重负，捐弃于野。予母谁子，但自劳苦。<br/>屯之遁<br/>江河海泽，众利安宅，可以富有，饮御嘉客。<br/>屯之大壮<br/>冬采薇兰，地冻坚坼。利走室北，暮无所得。<br/>屯之晋<br/>乌鸣嘻嘻，天火将起。燔我室屋，灾及姬后。<br/>屯之明夷<br/>虿室蜂户，螯我手足。不可进取，为身害速。<br/>屯之家人<br/>崔嵬北岳，天神贵客。温仁正直，主布恩德。闵哀不已，蒙受大福。<br/>屯之睽<br/>伯蹇叔盲，莫与守床。失我衣裘，伐民除乡。<br/>屯之蹇<br/>为季求妇，家在东海。水长无船，不见所欢。<br/>屯之解<br/>山陵丘墓，魂魄失舍，精神尽竭，长寝不觉。<br/>屯之损<br/>踦牛失角，下山伤轴，失其利禄。<br/>屯之益<br/>水载船舟，无根以浮。往来溶溶，心劳且忧。<br/>屯之夬<br/>有鸟来飞，集于古树。鸣声可恶，主将出去。<br/>屯之姤<br/>东徙不时，触患离忧。井泥无濡，思叔旧居。<br/>屯之萃<br/>黄帝所生，伏羲之宇。兵刃不至，利以居止。<br/>屯之升<br/>东山救乱，处妇思夫。劳我君子，役无休已。<br/>屯之困<br/>跛踬未起，先利后市，不得鹿子。<br/>屯之井<br/>大蛇当路，使季畏惧。汤火之灾，切近我肤。赖其天幸，趋于王庐。<br/>屯之革<br/>从容长闲，游戏南山。拜祠祷神，神使无患。<br/>屯之鼎<br/>区脱康居，慕义入朝。湛露之欢，三爵毕恩。复归野庐，与母相扶。<br/>屯之震<br/>龟鳖列市，河海饶有。长钱山贾，商李悦喜。<br/>屯之艮<br/>年常蒙庆，今岁受福。三夫采葩，出必有得。<br/>屯之渐<br/>二人俱东，道路争讼。意乖不同，使君汹汹。<br/>屯之归妹<br/>树我藿豆，鹿兔为食。君不恤护，秋无收入。<br/>屯之丰<br/>黄鸟悲鸣，愁不见星。困于鸷鸟，鹯使我惊。<br/>屯之旅<br/>双凫俱飞，欲归稻食。经涉萑泽，为矢所射，伤我胸臆。<br/>屯之巽<br/>久客无依，思归我乡。雷雨盛溢，道未得通。<br/>屯之兑<br/>道路僻除，南至东辽。卫子善辞，使国无忧。<br/>屯之涣<br/>同枕同袍，中年相知。少贾无失，独居愁思。<br/>屯之节<br/>众神集众，相与议语。南国虐乱，百姓愁苦。兴师征讨，更立贤主。<br/>屯之中孚<br/>北陆闭蜇，隐伏不出。目盲耳聋，道路不通。<br/>屯之小过<br/>痴狂妄作，心逛善惑。迷行失路，不知南北。<br/>屯之既济<br/>栋隆辅强，宠贵日光。福善并作，乐以高明。<br/>屯之未济<br/>爱我婴女，牵衣不与。冀幸高贵，反曰下贱。
屯卦终
此起为蒙卦草，
蒙之蒙<br/>何草不黄，至未尽玄。室家分离，悲愁于心。<br/>蒙之乾<br/>海为水王，聪圣且明。百流归德，无有叛逆，常饶优足。<br/>蒙之坤<br/>天之所有，祸不过家。左辅右弼，金玉满堂。常盈不亡，富如敖仓。<br/>蒙之屯<br/>安息康居，异国穹庐。非吾习俗，使我心忧。<br/>蒙之需<br/>范公鸱夷，善贾饰资。东之营丘，易字子皮。把珠载金，多得利归。<br/>蒙之讼<br/>老杨日衰，条多枯枝。爵级不进，遂下摧隤。<br/>蒙之师<br/>小狐渡水，污濡其尾。利得无几，与道合契。<br/>蒙之比<br/>豕生鱼鲂，鼠舞庭堂。奸佞施毒，上下昏荒，君失其国。<br/>蒙之小畜<br/>天地配享，六位光明。阴阳顺序，以成和平。<br/>蒙之履<br/>踝踵足伤，右指病痈。失旅后时，利走不来。<br/>蒙之泰<br/>异体殊患，各有所属。喜邻孤媪，欲寄我家。王母骂詈，求之不得。<br/>蒙之否<br/>操稻乡亩，折祸稷黍。饮食充口，安利无咎。<br/>蒙之同人<br/>所受大喜，福禄重来。乐且日富，蒙庆得财。<br/>蒙之大有<br/>举杯饮酒，无益温寒，指直失取，亡利不欢。<br/>蒙之谦<br/>日月指望，光明盛昌。三圣茂承，功德大隆。<br/>蒙之豫<br/>猾夫争强，民去其乡。公孙叔子，战于城南。<br/>蒙之随<br/>猿堕高木，不踒手足。还归其室，保我金玉。<br/>蒙之蛊<br/>逐狐东山，水遏我前。深不可涉，失利后便。<br/>蒙之临<br/>凿井求玉，非卞氏宝。名困身辱，劳无所得。<br/>蒙之观<br/>黄玉温厚，君子所服。甘露溽暑，万物生茂。<br/>蒙之噬嗑<br/>画龙头颈，文章不成。甘言善语，说辞无名。<br/>蒙之贲<br/>招祸致凶，来弊我邦。病在手足，不得安息。<br/>蒙之剥<br/>履位乘势，靡有绝毙。替为隶圉，与众庶伍。<br/>蒙之复<br/>獐鹿雉兔，群聚东囿。庐黄白脊，俱往趋逐。九齚十得，君子有喜。<br/>蒙之无妄<br/>治金未成，纬画无名。长子逐兔，鹿起失路。后利不得，因无所据。<br/>蒙之大畜<br/>天厌周德，命与仁国。以礼靖民，兵革休息。<br/>蒙之颐<br/>重译贺芝，来除我忧。善说逐良，与喜相求。<br/>蒙之大过<br/>膏泽肥壤，人民孔乐。宜利俱止，长安富贵。<br/>蒙之坎<br/>白龙黑虎，起鬐暴怒。战于涿鹿，蚩尤败走。居止不殆，君安其所。<br/>蒙之离<br/>抱关传语，聋跛摧殆。众贱无下，灾殃所在。<br/>蒙之咸<br/>忧祸解除，喜至庆来。坐立欢门，与乐为邻。<br/>蒙之恒<br/>折锋载殳，舆马放休。狩军依营，天下安宁。<br/>蒙之遁<br/>至德之君，仁政且温。伊吕股肱，国富民安。<br/>蒙之大壮<br/>千里望城，不见山青。老兔虾蟆，远绝无家。<br/>蒙之晋<br/>有莘季女，为夏妃后。贵夫寿子，母字四海。<br/>蒙之明夷<br/>不虞之患，祸至无门。奄忽暴卒，痛伤我心。<br/>蒙之家人<br/>飞鹰退去，不食邻鸟。忧患解除，君主安居。<br/>蒙之睽<br/>跮蹉侧跌，申酉为祟。亥戌灭明，颜子隐藏。<br/>蒙之蹇<br/>司录凭怒，谋议无道。商民失政，殷人乏祀。<br/>蒙之解<br/>望鸡得雉，冀马获驹。大德生少，有廖从居。<br/>蒙之损<br/>忉忉怛怛，如将不活。黍稷之恩，灵辄以存。<br/>蒙之益<br/>莫莫辑辑，夜作昼匿。谋议我资，来攻我室。空尽我财，几无以食。<br/>蒙之夬<br/>天之所坏，不可强支。众口指笑，虽贵必危。<br/>蒙之姤<br/>目动睫瞤，喜来加身。举家蒙欢，吉利无殃。<br/>蒙之萃<br/>鼋羹芬香，染指弗尝。口饥于手，子公恨馋。<br/>蒙之升<br/>天福所丰，兆如飞龙。成子得志，六三以兴。<br/>蒙之困<br/>氓伯以婚，抱布自媒。弃礼急情，卒罹悔忧。<br/>蒙之井<br/>夏姬亲附，心听悦喜。利以搏取，无言不许。<br/>蒙之革<br/>南山昊天，刺政闵身。疾悲无辜，背憎为仇。<br/>蒙之鼎<br/>三人为旅，俱归北海。入门上堂，拜谒王母。劳赐我酒，欢乐无强。<br/>蒙之震<br/>愆淫旱疾，伤害稼穑。丧制病来，农人无食。<br/>蒙之艮<br/>攫饭把肉，以就口食。所往必得，无有虚乏。<br/>蒙之渐<br/>鸟飞无翼，兔走折足。虽欲会同，未得所欲。<br/>蒙之归妹<br/>体重飞难，不得逾关，不离室垣。<br/>蒙之丰<br/>四雄并处，人民愁苦。拥兵西东，不得安所。<br/>蒙之旅<br/>译重关牢，求解己忧。心感乃成，与喜俱居。<br/>蒙之巽<br/>患解忧除，王母相于。与喜俱来，使我安居。<br/>蒙之兑<br/>冬生不华，老女无家。霜冷蓬室，更为枯株。<br/>蒙之涣<br/>震栗恐惧，多所畏恶。行道留难，不可以步。<br/>蒙之节<br/>三人共妻，莫适为雌。子无名氏，公不可知。<br/>蒙之中孚<br/>早凋被霜，花叶不长。非时为灾，家受其殃。<br/>蒙之小过<br/>雉兔之东，狼虎所从，贪叨凶恶，不可止息。<br/>蒙之既济<br/>马惊破车，主坠深沟。身死魂去，离其室庐。<br/>蒙之未济<br/>山林麓薮，非人所往。鸟兽无礼，使我心苦。草，鸣呼其
蒙卦终
此起为需卦
需之需<br/>久旱三年，草木不生。粢盛空乏，无以供灵。<br/>需之乾<br/>火灭复息，君明其德，仁人可遇，身受利福。<br/>需之坤<br/>温山松柏，常茂不落。鸾凤所庇，得其欢乐。<br/>需之屯<br/>西诛不复，恃强负力。倍道趋敌，师徒败覆。<br/>需之蒙<br/>三涂五岳，阳城太室，神明所伏，独无兵革。<br/>需之讼<br/>三牛生狗，以戌为母。荆夷上侵，姬伯出走。<br/>需之师<br/>凫游江海，役行千里。以为死亡，复见空素。长主凶忧。<br/>需之比<br/>太乙驾骝，从天上来，征君叔季，封为鲁候，无有凶忧。<br/>需之小畜<br/>纴绩独居，寡处无夫。阴阳失忘，为人仆使。<br/>需之履<br/>兵征大宛，北出玉门。与胡寇战，平城道西。七日绝粮，身几不全。<br/>需之泰<br/>楚灵暴虐，疲极民力。祸起乾溪，弃疾作毒。扶仗奔逃，身死亥室。<br/>需之否<br/>雌单独居，归其本巢。毛羽憔悴，志如死灰。<br/>需之同人<br/>两矛相刺，勇力钧敌。交绥结如，不破不缺。<br/>需之大有<br/>乘船渡济，载水逢火。赖幸免祸，蒙我生全。<br/>需之谦<br/>丧宠溢尤，政倾家覆。我宗失国，秦灭周室。<br/>需之豫<br/>冬无藏冰，春阳不通。阴流为贼，国被其殃。<br/>需之随<br/>田鼠野鸡，意常欲逃。拘制笼槛，不得动摇。<br/>需之蛊<br/>佩玉蕊兮，无所系之。旨酒一壶，莫与笑语。孤寡独特，常愁忧苦。<br/>需之临<br/>没游源口，求鲛为宝。家危自俱，复出生道。<br/>需之观<br/>河水孔穴，坏败我室。水深无岸，鱼鳖倾侧。<br/>需之噬嗑<br/>教羊牧兔，使鱼捕鼠。任非其人，费日无功。<br/>需之贲<br/>升户入室，就温燠食。冰冻北陆，不能相贼。<br/>需之剥<br/>孤竹之嘘，老妇无夫。伤于蒺藜，不见少妻。东郭棠姜，武氏破亡。<br/>需之复<br/>凶祸灾殃，日益明彰。福不可剺，三郄夷伤。<br/>需之无妄<br/>载璧秉珪，请命于河。周公作誓，冲人瘳愈。<br/>需之大畜<br/>鸟升鹊举，照临东海。龙降庭坚，为陶叔后。封圻英六，履禄绥厚。<br/>需之颐<br/>危坐至暮，请求不得。膏泽不降，政戾民忒。<br/>需之大过<br/>宜昌娶妇，东家歌舞。宴乐有序，长乐嘉喜。<br/>需之坎<br/>凿井求玉，非卞氏宝。名因身辱，劳无所得。<br/>需之离<br/>鸿鹄思其雄，欲随凤东。顺理羽翼，出次须日。中留北邑，复反其室。<br/>需之咸<br/>早霜晚雪，伤害禾麦。损功弃力，饥无所食。<br/>需之恒<br/>蝙螺生子，深目黑丑。虽饰相就，众人莫取。<br/>需之遁<br/>去如飞鸿，避凶直东。遂得全脱，与福相逢。<br/>需之大壮<br/>婚姻合配，同枕共牢，以降休嘉，子孙封候。<br/>需之晋<br/>咸阳辰巳，长安戌亥。丘陵生止，非鱼鳅市。不可辞阻，终无悔咎。<br/>需之明夷<br/>螟虫为贼，害我五谷。箪食空虚，家无所食。<br/>需之家人<br/>谋恩拜德，东归吾国。慷慨宴笑，欢乐有福。<br/>需之睽<br/>斋具赎狸，不听我辞。系于虎须，牵不得来。<br/>需之蹇<br/>比目附翼，欢乐相得。行止集周，终不离忒。<br/>需之解<br/>一指食肉，口无所得。染其鼎鼐，舌馋于腹。<br/>需之损<br/>曳纶江海，钩挂鲂鲤。王孙得利，以享仲友。<br/>需之益<br/>商纣牧野，颠败所在。赋敛重数，黎元愁苦。<br/>需之夬<br/>北辰紫宫，衣冠立中。含和建德，常受天福。<br/>需之姤<br/>轻战尚勇，不知兵权。为敌所制，从师北奔。<br/>需之萃<br/>大口宣舌，神使仲言。黄龙景星，出应德门。与福上天，天下安昌。<br/>需之升<br/>凶子祸孙，把剑向门。凶讼欢嚣，惊骇我家。<br/>需之困<br/>祝伯善言，能事鬼神。辞祁万岁，使君延年。<br/>需之井<br/>圭璧琮璋，执贽见王。百里宁戚，应聘齐秦。<br/>需之革<br/>昧旦乘车，履危蹈沟。亡失裙襦，催折两轴。<br/>需之鼎<br/>胶着木连，不出牛栏。斯飨羔羊，家室相安。<br/>需之震<br/>卷领遁世，仁德不舍。三圣攸同，周家茂兴。<br/>需之艮<br/>黍稷苗稻，垂秀方造，中旱不雨，伤风枯槁。<br/>需之渐<br/>冠带南游，与福喜逢。期于嘉贞，拜为公卿。<br/>需之归妹<br/>一巢九子，同公共母。柔顺利贞，出入不殆，福禄所在。<br/>需之丰<br/>韩氏长女，稼于东海。宜家富主，柔顺以居。利得过倍。<br/>需之旅<br/>因祸受福，喜盈我室，所愿必得。<br/>需之巽<br/>晋平有疾，迎医秦国。病乃大患，分为两竖。逃匿膏盲，和不能愈。<br/>需之兑<br/>牡飞门启，忧患大解。修福行善，不为身祸。<br/>需之涣<br/>追亡逐北，至止而得。雉叔相呼，反其室庐。<br/>需之节<br/>鸟铭既端，一呼三颠。动摇东西，危栗不安。疾病无患。<br/>需之中孚<br/>龙化为虎，泰山之阳。众多从者，莫敢救藏。<br/>需之小过<br/>焱风忽起，车驰揭揭。弃名追亡，失其和节，忧心辍辍。<br/>需之既济<br/>游居石门，禄安身全。受福西邻，归饮玉泉。<br/>需之未济<br/>登高上山，见王自言。申理我馋，得职蒙恩。阪，胡言连蹇。译喑
需卦终
此起为讼卦黄，至未尽玄。
讼之讼<br/>文巧俗弊，将反大质。僵死如麻，流血濡橹。皆知其母，不识其父，干戈乃止。<br/>讼之乾<br/>文王四乳，仁爱笃厚。子畜十男，夭折无有。<br/>讼之坤<br/>日入望东，不见子家。长女无夫，左手搔头。<br/>讼之屯<br/>东上泰山，见尧自言。申理我冤，以解忧患。<br/>讼之蒙<br/>奎轸温汤，过角宿房。宣时布和，无所不通。<br/>讼之需<br/>饮船牵头，虽拘无忧。王母善祷，祸不成灾。<br/>讼之师<br/>凫得水没，喜笑自啄。毛羽悦泽，利以攻玉。公出不复，伯氏客宿。<br/>讼之比<br/>水流趋下，欲至东海。求我所有，买鲂与鲤。<br/>讼之小畜<br/>獐鹿逐牧，安饱其居。反返次舍，无有疾故。<br/>讼之履<br/>树植藿豆，不得芸锄。王事靡盬，秋无所收。<br/>讼之泰<br/>弱水之西，有西王母。生不知死，与天相保。<br/>讼之否<br/>数穷廓落，困于历室。卒登玉堂，与尧侑食。<br/>讼之同人<br/>子鉏执麟，春秋作元。阴圣将终，尼父悲心。<br/>讼之大有<br/>尹氏伯奇，父子生离。无罪被辜，长舌所为。<br/>讼之谦<br/>播木折枝，与母别离。九皋难扣，绝不相知。<br/>讼之豫<br/>弱鸡无距，与鹊格斗。翅折目盲，为鸠所伤。<br/>讼之随<br/>甲乙丙丁，俱归我庭。三丑六子，入门见母。<br/>讼之蛊<br/>桑叶螟蠹，衣弊如络。女工不成，丝布为玉。<br/>讼之临<br/>开牢辟门，巡狩释冤。夏台羑里，汤文悦喜。<br/>讼之观<br/>钦明之德，坐前玉食。必保嘉美，长受安福。<br/>讼之噬嗑<br/>武夫司空，多口争讼。金火当户，民不安处，年饥无有。<br/>讼之贲<br/>紫阁九重，尊严在中。黄帝尧舜，履行至公。冠带垂衣，天下康宁。<br/>讼之剥<br/>负牛上山，力劣行难。烈风雨雪，遮遏我前。中道复还，忧苦自欢。<br/>讼之复<br/>褰兔缺唇，行难齿寒，口痛不言，为身生患。<br/>讼之无妄<br/>合体比翼，嘉耦相得，与君同好，使我有福。<br/>讼之大畜<br/>口啄卒卒，忧从中来。丧我宝贝，妻妾失位。<br/>讼之颐<br/>两心不同，或从西东。明论终日，莫适相从。<br/>讼之大过<br/>哑哑笑言，与善饮食。长乐行觞，千秋起舞，拜受大福。<br/>讼之坎<br/>初忧后喜，与福为市。八佾列陈，饮御诸友。<br/>讼之离<br/>西徙无家，破其新车。王孙失利，不如止居。<br/>讼之咸<br/>凤凰在左，麒麟处右。仁圣相遇，伊吕集聚。时无殃咎，福为我母。<br/>讼之恒<br/>区脱康居，慕仁入朝。湛露之欢，三爵毕恩，复归旧庐。<br/>讼之遁<br/>疾贫望幸，使伯行贩。关牢择羊，多得大牂。<br/>讼之大壮<br/>处高不伤，虽危不亡。握珠怀玉，还归其乡。<br/>讼之晋<br/>右手弃酒，左手牧牂。行逢礼御，饵得玉杯。<br/>讼之明夷<br/>养虎牧狼，还自贼伤。大勇小捷，虽危不亡。<br/>讼之家人<br/>戴尧扶禹，松乔彭祖。西遇王母，道路夷易，无敢难者。<br/>讼之睽<br/>秋冬探巢，不得鹊雏。衔指北去，愧我少姬。<br/>讼之蹇<br/>两羝三牂，俱为代乡。留连多难，损其食粮。<br/>讼之解<br/>南徙无庐，鸟破其巢。伐木思初，不利动摇。<br/>讼之损<br/>争讼不已，更相击剑。张季弱口，被发北走。<br/>讼之益<br/>延颈望酒，不入我口。初喜后否，得利无有。<br/>讼之夬<br/>被发倾走，寇逐我后。亡失刀兵，身全不伤。<br/>讼之姤<br/>麒凤所游，安乐无忧。君子抚民，世代千秋。<br/>讼之萃<br/>褰衣涉河，水深渍疲。赖幸舟子，济脱无他。<br/>讼之升<br/>愦愦不悦，忧从中来。丧我金罂，无妄失位。<br/>讼之困<br/>绊跳不远，心与言反。尼父望家，萏菡未华。<br/>讼之井<br/>大壮肥牸，惠我诸舅。内外和睦，不忧饥渴。<br/>讼之革<br/>黄帝建元，文德在身。禄若阳春，封为鲁君。<br/>讼之鼎<br/>虎聚摩牙，以待臀猪。往必伤亡，宜利止居。<br/>讼之震<br/>天地配享，六位光明。阴阳顺序，以成和平。<br/>讼之艮<br/>猿堕高木，不踒手足。保我金玉，还归其室。<br/>讼之渐<br/>营室紫宫，坚不可攻。明神建德，君受大福。<br/>讼之归妹<br/>孤翁寡妇，独宿悲苦。目张耳鸣，无与笑语。<br/>讼之丰<br/>低头窥视，有所畏避。行者不利，酒酸鱼败，众莫贪嗜。<br/>讼之旅<br/>载金贩狗，利弃我走。藏匿渊底，悔折为咎。<br/>讼之巽<br/>行触大忌，与司命牾，执囚束缚，拘制于吏。<br/>讼之兑<br/>执玉欢喜，配之解挛。危详及安，使我无患。<br/>讼之涣<br/>机杼纷扰，女功不成。长妹许嫁，衣无襦绔。闻祸不成，凶恶消去。<br/>讼之节<br/>金人铁距，火烧左右。虽俱不恐，独得全处。<br/>讼之中孚<br/>谢恩拜德，东归吾国。舞蹈欣悦，欢乐受福。<br/>讼之小过<br/>青牛白咽，呼我俱田，历山之下，可以多耕。岁乐时节，人民安宁。<br/>讼之既济<br/>白雉群雎，慕德朝贡。湛露之恩，使我得欢。<br/>讼之未济<br/>避患东西，反入祸门。糟糠不足，忧愁我心。置山颠，销锋铸刃。
讼卦终雨，白日皎皎。宜出驱驰
此起为师卦
师之师<br/>乌鸣呼子，哺以酒脯。高楼之处，子来归母。穑人成功，年岁大有，妒妇无子。<br/>师之乾<br/>一簧两舌，佞言谄语。三奸成虎，曾母投杼。<br/>师之坤<br/>春桃生花，季女宜家。受福且多，在师中吉，男为封君。<br/>师之屯<br/>殊类异路，心不相慕。牝牛牡猳，独无家室。<br/>师之蒙<br/>折叶蔽目，不见稚叔。三足孤鸟，远其元夫。<br/>师之需<br/>雀东求粒，误入网域。赖逢君子，脱复归息。<br/>师之讼<br/>王孙季子，相与孝友。明允笃诚，升擢荐举，为国干辅。<br/>师之比<br/>削树无枝，与子分离。饥寒莫食，独泣哀悲。<br/>师之小畜<br/>舜生大禹，石夷之野。征诣玉阕，拜理水土。<br/>师之履<br/>义不胜情，以欲自营。见利危宠，灭君令名。<br/>师之泰<br/>三人北行，六位光明。道逢淑女，与我骥子。<br/>师之否<br/>弈张乌号，彀射天狼。柱国雄勇，斗死荥阳。<br/>师之同人<br/>季姬踯躅，结衿待时。终日至暮，百两不来。<br/>师之大有<br/>鸿雁翩翩，始怨劳苦。灾疫病民，鳏寡愁忧。<br/>师之谦<br/>穿胸狗邦，僵离旁舂。天地易纪，日月更始。<br/>师之豫<br/>北山有枣，使叔寿考。东岑多栗，宜行贾市，陆梁雌雉，所至利喜。<br/>师之随<br/>干旄旌旗，抚帜在郊。虽有宝玉，无路致之。<br/>师之蛊<br/>精洁渊塞，为馋所言。证讯诘请，系于枳温。甘棠听断，怡然蒙恩。<br/>师之临<br/>玄黄虺隤，行者劳疲。役夫憔悴，逾时不归。<br/>师之观<br/>肤敏之德，发愤忘食。虏豹禽说，以成主德。<br/>师之噬嗑<br/>采唐沫乡，要我桑中。失信不会，忧思约带。<br/>师之贲<br/>伯宁子福，惠我邦国。蠲除苛残，使季无患。<br/>师之剥<br/>馋父佞雄，贼乱邦国。生虽忠孝，败恩不福。<br/>师之复<br/>渊泉堤防，水道通利。顺注湖海，邦国富有。<br/>师之无妄<br/>江南多蝮，螫我手足。冤繁诘屈，痛彻心腹。<br/>师之大畜<br/>三人俱行，别离独食。一身五心，反复迷惑，乱无所得。<br/>师之颐<br/>鸦鸣庭中，以戒灾凶。重门击柝，备不速客。<br/>师之大过<br/>功成事就，拱手安居。立德有言，坐饰贡赋。<br/>师之坎<br/>国乱不安，兵革为患。掠我妻子，家中饥寒。<br/>师之离<br/>戴尧扶禹，从乔彭祖。西遇王母，道路夷宜，无敢难者。<br/>师之咸<br/>长尾委蛇，画地成河。深不可涉。绝无以比，惆怅会息。<br/>师之恒<br/>乘龙从蜺，征诣北阕。乃见宣室。拜守东城。镇慰黎元，举家蒙富。<br/>师之遁<br/>土与山连，终身无患。天地高明，万岁长安。<br/>师之大壮<br/>久旱水涸，枯槁无泽。虚修其德，未有所获。<br/>师之晋<br/>依天倚地，凶危不至。上清下净，受福大明，君受其利。<br/>师之明夷<br/>火烈不去，必殪僵仆。燔我衣裾，福不可悔。<br/>师之家人<br/>配合相迎，利之四乡。欣喜心释，所言得当。<br/>师之睽<br/>清人高子，久屯外野。道遥不归，思我慈母。<br/>师之蹇<br/>武库军府，甲兵所聚，非里邑居，不可舍止。<br/>师之解<br/>三德五材，和合四时。阴阳顺序，国无咎灾。<br/>师之损<br/>解衣毛羽，飞入大都。晨门戒守，郑忽失家。<br/>师之益<br/>削根烧株，不生肌肤。病在心腹，日以焦枯。<br/>师之夬<br/>文山紫芝，雍梁朱草。生长和气，福禄来处。<br/>师之姤<br/>多栽重负，捐弃于野。予母谁子，但自劳苦。<br/>师之萃<br/>凫雁哑哑，以水为家。雌雄相和，心志娱乐，得其欢欲。<br/>师之升<br/>耳目盲聋，所言不通。伫立以泣，事无成功。<br/>师之困<br/>天宫列宿，五神所舍。宫阙坚固，君安其居。<br/>师之井<br/>范子妙材，戮辱伤肤，然后相国，封为应侯。<br/>师之革<br/>秋冬探巢，不得鹊雏。衔指北去，惭我少夫。<br/>师之鼎<br/>子畏于匡，厄困陈蔡。德行不危，竟脱厄害。<br/>师之震<br/>鸿飞在陆，公出不复。仲氏任止，伯氏客宿。<br/>师之艮<br/>鹤鸣九皋，避世隐居。抱朴守真，竟不随时。<br/>师之渐<br/>舜升大禹，石夷之野。征诣玉阕，拜治水土。<br/>师之归妹<br/>左辅右弼，金玉满匮。常盈不亡，富如厫仓。<br/>师之丰<br/>崔嵬北岳，天神贵客。衣冠不已，蒙被恩德。<br/>师之旅<br/>空巢注猪，獖彘不到。张弓祝鸡，雄父飞去。<br/>师之巽<br/>胡蛮戎狄，大阴所积，涸冻冰寒，君子不存。<br/>师之兑<br/>甘露醴泉，太平机关。仁德感应，岁乐民安。<br/>师之涣<br/>恶来呼伯，慎惊外客。甲守闭宅，以备凶急。临折之忧，将灭无灾。<br/>师之节<br/>日月相望，光明盛昌。三圣茂功，仁德大隆。<br/>师之中孚<br/>葛藟蒙棘，华不得实。馋佞乱政，使恩壅塞。<br/>师之小过<br/>邻不我顾，而望玉女。身多癞疾，谁肯媚者。<br/>师之既济<br/>精诚所至，神为之辅。德教尚忠，弥世长久。三圣尚功，多受福祉。<br/>师之未济<br/>钻木取火，掘地索泉。主母饥渴，手为心福。
师卦终
此起为比卦
比之比<br/>鹿得美草，鸣呼其友。九族和睦，不忧饥乏。长子入狱，霜降族哭。<br/>比之乾<br/>继祖复宗，追明成康。光照万国，享世长久。<br/>比之坤<br/>麒子凤雏，生长家国。和气所居，康乐无忧，邦多圣人。<br/>比之屯<br/>取火流泉，钓鳑山颠。鱼不可得，火不肯燃。<br/>比之蒙<br/>彭生为娱，白虎行乾。盗尧衣裳，桀跖荷兵。青禽照火，三日夷伤。<br/>比之需<br/>黍稷醇醴，敬奉山宗。神嗜饮食，甘雨嘉降。黎庶蕃殖，独蒙福祉。<br/>比之讼<br/>李花再实，鸿飞降集。仁哲权舆，荫国受福。<br/>比之师<br/>千岁之墟，大兵所屠。不见子都，城空无家。<br/>比之小畜<br/>公子王孙，把弹摄丸。发辄有得，室家饶足。<br/>比之履<br/>骊姬馋喜，与二嬖谋，谮杀恭子，贼害忠孝。申生以缢，重耳奔逃。<br/>比之泰<br/>长生无极，子孙千亿。柏柱栽青，坚固不倾。<br/>比之否<br/>失意怀忧，如幽狴牢。亡子丧夫，附托寄居。<br/>比之同人<br/>仁智隐伏，麟不可得。龙蛇潜藏，虚居堂室。<br/>比之大有<br/>列结累累，缔结难解。嫫母衒嫁，媒不得坐，自为身祸。<br/>比之谦<br/>蜩飞坠木，不毁头足。保我羽翼，复归其室。<br/>比之豫<br/>陈妫敬仲，兆兴齐姜。乃适营丘，八世大昌。<br/>比之随<br/>过时不归，雌雄苦悲。徘徊外国，与母分离。<br/>比之蛊<br/>齐鲁争言，战于龙门。构怨结祸，三世不安。<br/>比之临<br/>府藏之富，王以赈贷。捕鱼河海，苟愿多得。<br/>比之观<br/>鸣鹤北飞，下就稻池。鳣鲔鳇鲤，众多饶有，一狗获两，利得过倍。<br/>比之噬嗑<br/>苍梧郁林，道易利通。元龟象齿，宝贝南金，为吾福功。<br/>比之贲<br/>两火争明，虽斗不伤。分离且忍，全我弟兄。<br/>比之剥<br/>伯夷叔齐，贞廉之师。以德防患，忧祸不存。<br/>比之复<br/>季去我东，发栉如蓬。展转空床，内怀忧伤。<br/>比之无妄<br/>百足俱行，相辅为强。三圣翼事，王室宠光。<br/>比之大畜<br/>壅遏堤防，水不得行。火盛阳光，阴霓伏藏，退还其乡。<br/>比之颐<br/>滕蛇乘龙，年岁饥凶，民食草蓬。<br/>比之大过<br/>铅刀攻玉，坚不可得。尽我筋力，胝茧为侯。<br/>比之坎<br/>恒山浦寿，高邑所在。阴气下淋，洪水不处，牢人开户。<br/>比之离<br/>比目四翼，来安我国。福善上堂，与我同床。<br/>比之咸<br/>杜口结舌，心中怫郁。去菑患生，莫告所冤。<br/>比之恒<br/>牵尾不前，逆理失臣，忠莫往来，惠朔以奔。<br/>比之遁<br/>早霜晚遁，伤害禾麦。损功弃力，饥无所食。<br/>比之大壮<br/>适戌失期，患生无聊。惧以发忧，发藏闭塞，邦国骚愁。<br/>比之晋<br/>昊天白日，照临我国。万民康乐，咸赖嘉福。<br/>比之明夷<br/>元吉无咎，安宁不殆。时行则行，勿之有悔。<br/>比之家人<br/>懿公浅愚，不深受谋。无援失国，为狄所贼。<br/>比之睽<br/>城上有乌，自号破家。呼唤鸠毒，为国患灾。<br/>比之蹇<br/>长股善走，趋步千里。王良嘉言，伯来在道。申见王母。<br/>比之解<br/>耕石山颠，费种家贫。无聊处作，苗发不生。<br/>比之损<br/>二人异步，东趋西步。千里之行，不相知处。<br/>比之益<br/>纯服黄裳，栽土以兴。德义茂生，天下归仁。<br/>比之夬<br/>五铣铁颐，仓库空虚。贾市无盈，与利为仇。<br/>比之姤<br/>登昆仑，入天门，过糟丘，宿玉泉，问惠观，见仁君。<br/>比之萃<br/>团团白日，为月所食。损上毁下，郑昭出走。<br/>比之升<br/>仓盈庾亿，宜稼黍稷。年岁有息，国家富有。<br/>比之困<br/>虎狼结谋，相聚为保。伺啮牛羊，道绝不通，伤我商人。<br/>比之井<br/>木年催折，常恐不活。老赖福庆，光荣辅相。<br/>比之革<br/>同载共车，中道分去。丧我元夫，独为孤苦。<br/>比之鼎<br/>饮酒醉酗，跳跃争斗，伯伤叔疆，东家治丧。<br/>比之震<br/>出值凶灾，逢五赤头，跳言死格，扶杖伏听，不敢动摇。<br/>比之艮<br/>狼虎争强，利义不行。兼吞其国，齐晋无主。<br/>比之渐<br/>南国少子，方略美好。求我长女，薄贱不与。反得丑恶，后乃大悔。<br/>比之归妹<br/>一身两头，莫适其躯。乱不可治，孰为汤汉。<br/>比之丰<br/>李耳汇鹊，更相恐怯，偃而以腹，不能距格。<br/>比之旅<br/>松柏栋梁，相辅为强。八哲五教，王室康宁。<br/>比之巽<br/>雀行求食，暮归孚乳。反其屋室，安宁如故。<br/>比之兑<br/>四尾六头，为凶作妖。阴不奉阳，上失其明。<br/>比之涣<br/>一衣三阕，结缉不便。岐道异路，日暮不到。<br/>比之节<br/>牙蘖生齿，室堂启户。幽人利贞，鼓翼起舞。<br/>比之中孚<br/>春鸿飞东，以马至金。利得十倍，重载归乡。<br/>比之小过<br/>欢悦以喜，子孙俱在。守发能忍，不见殃咎。<br/>比之既济<br/>精神消落，形骸丑恶。龉齚顿挫，枯槁腐蠹。<br/>比之未济<br/>登高上山，见王自言。申理我冤，得职梦恩。
比卦终年，草木不生
此起为小畜卦狼，与晋争
小畜之小畜<br/>白鸟衔饵，鸣呼其子。斡枝张翅，来从其母。伯仲叔季，尤贺举手。<br/>小畜之乾<br/>东遇虎地，牛马奔惊。道绝不通，南困无功。<br/>小畜之坤<br/>子鉏执麟，春秋作元。阴将以终，尼父悲心。<br/>小畜之屯<br/>取火泉源，钓鱼山颠。鱼不可得，火不肯燃。<br/>小畜之蒙<br/>机关不便，不能出言。精诚不通，为人所冤。<br/>小畜之需<br/>故室旧庐，稍弊且徐。不如新巢，可治乐居。<br/>小畜之讼<br/>蛇循流，东求大鱼。预且举网，庖人歌讴。<br/>小畜之师<br/>凿山通道，南至嘉国。周公祝祖，襄适荆楚。<br/>小畜之比<br/>鹊近却缩，不见头目。日以困急，不能自复。<br/>小畜之履<br/>五舌啄难，各自有言。异国殊俗，使心迷惑，所求不得。<br/>小畜之泰<br/>天门开辟，牢户寥阔。桎梏解脱，拘囚纵释。<br/>小畜之否<br/>坚冰黄鸟，常哀悲愁。数惊鸷鸟，雏为我忧。<br/>小畜之同人<br/>日走月步，娶不同舍。夫妻反目，主君失居。<br/>小畜之大有<br/>金牙铁齿，西王母子。无有患殃。扶舍徙道，到来不久。<br/>小畜之谦<br/>式微式微，忧祸相半。隔以岩山，室家分散。<br/>小畜之豫<br/>众神集聚，相与议语。南国虚乱，百姓劳苦。兴师征伐，更立贤主。<br/>小畜之随<br/>狼虎争食，礼义不行。兼吞其国，齐鲁无主。<br/>小畜之蛊<br/>寄生无根，如过浮云。本立不固，斯须落去，更为枯树。<br/>小畜之临<br/>子啼索哺，母行求食。反见空巢，长息訾弋。<br/>小畜之观<br/>驾驷逐狐，轮挂荆棘。车不结辙，公子无得。<br/>小畜之噬嗑<br/>方喙广口，仁智圣厚。释解倒悬，唐国太安。<br/>小畜之贲<br/>驾福乘西，来至家国。戴庆南行，离我安居。<br/>小畜之剥<br/>孔鲤伯鱼，北至高奴，木马金车，驾游大都，王母送我，来牝字驹。<br/>小畜之复<br/>三足无头，不知所之。心狂精伤，莫使为明，不见日光。<br/>小畜之无妄<br/>来牝龙身，日驭三千，南止苍梧，与福为婚。道里夷易，安全无忌。<br/>小畜之大畜<br/>辰次降娄，王驾巡时。广佑施惠，安国无忧。<br/>小畜之颐<br/>望幸不到，文章来就。王子逐走，马骑衔伤。昳迹不得，曷其有常。<br/>小畜之大过<br/>中原有菽，以待饔食。饮御诸友，所求大得。<br/>小畜之坎<br/>乱茅缩酒，灵巫拜祷。神怒不许，瘁愁忧苦。<br/>小畜之离<br/>李华再实，鸿卵降集。仁哲以幸，荫国受福。<br/>小畜之咸<br/>源出陵足，行于山趾。不为暴害，民得安居。<br/>小畜之恒<br/>客人其门，奔走东西。童女不织，士奇耕亩。暴骨千里，岁寒无年。<br/>小畜之遁<br/>天之所予，福禄常在。以永康宁，不忧危殆。<br/>小畜之大壮<br/>蝗食我稻，驱不可去。实穗无有，但见空藁。<br/>小畜之晋<br/>牛骥同堂，郭氏已亡。国破空虚，君奔走逃。<br/>小畜之明夷<br/>狗无前足，阴谋其比。为身贼害，何以安息。<br/>小畜之家人<br/>两轮自转，南上大阪。四马共辕，无有重难。与禹笑言。鹤鸣窍穴，不离其室。<br/>小畜之睽<br/>芽蘖生达，阳昌于外。左手执＃，公言锡爵。<br/>小畜之蹇<br/>秋花冬萼，数被严霜。甲兵当庭，万物不生。雄犬夜鸣，民扰大惊。<br/>小畜之解<br/>霜降必户，蜇虫隐处。不见日月，与死为伍。<br/>小畜之损<br/>身载百里，功加四海。为文开基，武立大柱。<br/>小畜之益<br/>禹作神鼎，伯益衔指。斧斤高阁，憧位独坐。卖庸不售，苦困为祸。<br/>小畜之夬<br/>福祚之家，喜至忧除。如风兼雨，出车入鱼。如鱼逢水，长乐受庇。<br/>小畜之姤<br/>苍龙隐伏，麟凤远匿。寇来同处，未得安息。<br/>小畜之萃<br/>旦生夕死，名曰婴鬼，不可得视。<br/>小畜之升<br/>白鹤衔珠，夜食为明。怀安德音，身受光荣。<br/>小畜之困<br/>行役未已，新事复起。姬姜劳苦，不得休息。<br/>小畜之井<br/>忧患解除，喜至庆来。坐立欢欣，与乐为邻。<br/>小畜之革<br/>晨风指翰，大举就温，昧过我邑，弈无所得。<br/>小畜之鼎<br/>下田稷黍，芳华生齿。大于集降，纷涝满瓮。<br/>小畜之震<br/>君子碌碌，鸟庇茂木。见春百谷，心劳愿德。<br/>小畜之艮<br/>折臂踒足，不能进酒。祠祀阔旷，神怒不喜。<br/>小畜之渐<br/>学灵三年，圣且神明。光见善祥，吉喜福庆。鸣鸠飞来，告我无忧。<br/>小畜之归妹<br/>三妇同夫，志不相思。心怀不平，志常愁悲。<br/>小畜之丰<br/>中田膏黍，以享王母。受福千亿，所求大得。<br/>小畜之旅<br/>阳火不灾，喜至庆来。降福送喜，鼓琴歌讴。<br/>小畜之巽<br/>阳明不息，君无恩德。伯氏失利，农丧其力。<br/>小畜之兑<br/>燕雀衔茅，以生孚乳。兄弟六人，姣好孝悌。各得其愿，和悦相乐。<br/>小畜之涣<br/>鹑尾奔奔，火中成军。虢叔出奔，下失其君。<br/>小畜之节<br/>两人相距，止不同舍。夫妻立散，卫侯失居。<br/>小畜之中孚<br/>魃为燔虐，风吹云却。欲止不得，反鬼其宅。<br/>小畜之小过<br/>关雎淑女，佩我君子。少妻在门，君子嘉喜。<br/>小畜之既济<br/>慈母赤子，飨赐得士。夷狄服除，以安王家。<br/>小畜之未济<br/>三足孤鸟，灵鸣督卸。思过罚恶，自贼其家。
小畜卦终年，草木不生。
此起为履卦
履之履<br/>十乌俱飞，弈射九雌。雄得独全，虽惊不危。<br/>履之乾<br/>东向藩垣，相与笑言。子般执鞭，圉人作患。<br/>履之坤<br/>循河樀舟，旁淮东游。渔夫举网，先得大鳅。<br/>履之屯<br/>辕折轮破，马倚仆卧。后旅先宿，右足跌踒。<br/>履之蒙<br/>两人相伴，相与悖戾。心乖不同，争讼凶凶。<br/>履之需<br/>北辰紫宫，衣冠立中。含和建德，常受天福。<br/>履之讼<br/>游居石门，禄祉安全。受福西邻，归饮玉泉。<br/>履之师<br/>羊肠九萦，相推并前。止须王孙，乃能上天。<br/>履之比<br/>争讼相倍，和气不处。阴阳俱否，谷风母子。<br/>履之小畜<br/>郭叔矩颐，为棘所拘。龙额重颡，祸不成殃，复归其乡。<br/>履之泰<br/>虿室蜂户，螯我手足。不得进止，为吾害咎。<br/>履之否<br/>怒非其愿，因物有迁。贪妬腐鼠，而呼鸮鸢。自合失饵，到掖困患。<br/>履之同人<br/>婴孩求乳，母归其子。黄麑悦喜，自乐甘饵。<br/>履之大有<br/>针缕徒劳，锦绣不成。鹰逐雉突，爪折不得。<br/>履之谦<br/>雨潦集降，河渠不通。齐鲁闭塞，破费市空。<br/>履之豫<br/>封豕沟渎，水潦空谷。客止舍宿，泥涂至腹，处无黍稷。<br/>履之随<br/>三奸相扰，桀跖为友。上下骚离，隔绝天道。<br/>履之蛊<br/>齐景惑疑，为孺子牛。嫡庶不明，贼孽为患。<br/>履之临<br/>三羊俱亡，走奔南行。会暮失迹，不知所藏。<br/>履之观<br/>请伯行贾，岱山之野，夜历险阻，不逢危殆，利如浇酒。<br/>履之噬嗑<br/>桑之将落，殒其黄叶。失势倾侧，而无所立。<br/>履之贲<br/>上山求鱼，入水捕兔。市非其归，自令久留。<br/>履之剥<br/>名成德就，项领不试。景公耋老，尼父逝去。<br/>履之复<br/>天之奥隅，尧舜所居。可以存身，保我邦家。<br/>履之无妄<br/>雎鸠淑女，贤圣配偶。宜家寿福，吉庆长久。<br/>履之大畜<br/>两人俱争，莫能有定。心乖不同，讼言起凶。<br/>履之颐<br/>涉伯殉名，弃礼诛身。不得其道，成子奔燕。<br/>履之大过<br/>逾江求橘，并得大栗。烹羊食肉，饮酒歌笑。<br/>履之坎<br/>山险难升，涧中多石，车驰轊击，重伤载轴，担负善踬，跌豕手足。<br/>履之离<br/>元利孔福，神所子畜。般乐无苦，得其欢欲。<br/>履之咸<br/>乌鹊食谷，张口受哺。蒙被恩福，长大成就。柔顺利贞，君臣合德。<br/>履之恒<br/>潼滃蔚荟，肤寸来会。津液下降，流潦滂沛。<br/>履之遁<br/>路多枳棘，步刺我足。不利旅客，为心作毒。<br/>履之大壮<br/>虺蝮所聚，戏以居处。毒螯痛甚，疮不可愈。<br/>履之晋<br/>麟凤相随，观察安危。东郭圣人，后稷周公。共和政令，君子攸同。利以居止，长无忧凶。<br/>履之明夷<br/>桀乱不时，使民恨忧。立祉为笑，君危臣羞。<br/>履之家人<br/>黄帝所生，伏羲之宅。兵刃不至，利以居止。<br/>履之睽<br/>雀行求食，暮归屋宿。反其室舍，安宁无故。<br/>履之蹇<br/>太仓积谷，天下饶食。阴阳调和，年岁时熟。<br/>履之解<br/>干旄旌旗，执帜在郊。虽有宝玉，无路致之。<br/>履之损<br/>履危蹈颠，坠入泉渊。蹇不能前，足踒不便。<br/>履之益<br/>衔命上车，合和两家。峨眉皓齿，二国不殆。<br/>履之夬<br/>吉日车攻，田弋获禽。宣王饮酒，以告嘉功。<br/>履之姤<br/>金帛贵宝，宜与我市。嫁娶有恩，得利过倍。<br/>履之萃<br/>延颈望酒，不入我口。深以自喜，得利无有。<br/>履之升<br/>牧为代守，飨食甘赐。德利士意，战大破胡，长安国家。<br/>履之困<br/>日出温谷，照临万国。高明淑仁，虞夏配合。<br/>履之井<br/>逐兔索乌，破我弓车。日暮不及，失利后时。<br/>履之革<br/>讹言妄语，传相诖误。道左失迹，不知户处。<br/>履之鼎<br/>履虎蹑尾，贬损我威。君子失否，去其国家。<br/>履之震<br/>本跟不固，新花落去。更为孤妪，不得相视。<br/>履之艮<br/>五轭四国，优得饶有。陈力就列，驺虞悦喜。<br/>履之渐<br/>黄帝紫云，圣哲且神，光明见祥，告我无殃。<br/>履之归妹<br/>五利四福，俱田高邑。黍稷盛茂，多获藁稻。<br/>履之丰<br/>群虎入邑，求索肉食。大人卫守，君不失国。<br/>履之旅<br/>乌子鹊雏，常与母居。愿慕群侣，不离其巢。<br/>履之巽<br/>蹇驴不材，骏骥失时。筋老力尽，疲于沙丘。<br/>履之兑<br/>玄鬣黑颡，东归高乡。朱鸟道引，灵龟载庄。遂抵天门，见我贞君，人马安全。<br/>履之涣<br/>探巢得雏，鸠鹊俱来，使我欣娱。<br/>履之节<br/>安上宜官，一日九迁，升擢超等，牧养常山，君臣获安。<br/>履之中孚<br/>大头目明，载受嘉福。三雀飞来，与禄相得。<br/>履之小过<br/>远视千里，不见黑子。离娄之明，无益于光。<br/>履之既济<br/>三女成奸，背夫夜行，与伯笑言，不忍王母，为失醴酒，冤天谁告。<br/>履之未济<br/>日辰不良，强弱相振，一鸟两离，客胜主人。
履卦终
谦之谦<br/>王乔无病，狗头不痛。亡跛失履，之我逆从。<br/>谦之乾<br/>喋嗫处曜，昧冥相待。多言少实，终无成事。<br/>谦之坤<br/>北辰紫宫，衣冠中立。含和达德，常受大福。铅刀攻玉，坚不可得。<br/>谦之屯<br/>东壁为光，数暗不明。王母嫉妒，乱我事业。<br/>谦之蒙<br/>下背其上，资明其让。子婴两头，陈破其墟。<br/>谦之需<br/>凤生会稽，稍具能飞。翱翔桂林，与众鸟雄。<br/>谦之讼<br/>凿井求玉，非卞氏宝。名困身辱，劳无所得。<br/>谦之师<br/>拜杰载复，送至东莱。百僚具举，君王嘉喜。<br/>谦之比<br/>安息康居，异国穹庐，非吾邦域，使伯忧戚。<br/>谦之小畜<br/>江河淮海，天之都市。商人受福，国家富有。<br/>谦之履<br/>同木异叶，乐仁上德。东邻慕义，来兴吾国。<br/>谦之泰<br/>白鹤衔珠，夜室反明。怀我德音，身受光荣。<br/>谦之否<br/>践履危难，脱厄去患。入福喜门，见吾邦君。<br/>谦之同人<br/>宫商既和，声音相随。骊驹在门，主君以欢。<br/>谦之大有<br/>天地配享，六位光明。阴阳顺序，以成厥功。<br/>谦之豫<br/>江河淮海，天之奥府，众利所聚，可以饶有，乐我君子。<br/>谦之随<br/>双凫俱飞，欲归稻池。径涉萑泽，为矢所射。伤我胸臆。<br/>谦之蛊<br/>伯仲叔季，日暮寝寐。裸卧失明，丧我贝囊，衔卸道旁。<br/>谦之临<br/>受阻文祖，承率复起。以义自闲，虽苦无咎。<br/>谦之观<br/>旋斗运枢，顺天无忧，与乐并俱。
