【一枝花】〔生上〕闲庭槐影转，深院荷香满。帘垂清昼永，怎消遣？十二栏杆，无事闲凭遍。闷来把湘簟展，梦到家山，又被翠竹敲风惊断。〔南乡子〕翠竹影摇金，水殿帘栊映碧阴。人静昼长无个事，沉吟，碧酒金樽懒去斟。幽恨苦相寻，离别经年没信音。寒暑相催人易老，关心，却把闲愁付玉琴。院子将琴书过来。〔末将琴书上〕黄卷看来消白日，朱弦动处引清风。炎蒸不到珠帘下，人在瑶池阆苑中。相公，琴书在此。〔生〕院子，你与我唤那两个学僮过来。〔末叫介。净执扇、丑持香上〕【金钱花】自少承值书房，书房。快活其实难当，难当。只管打扇与烧香，荷亭畔好乘凉，吃饭饭上眠床。〔参见介。生〕我在先得此材于爨下，斫成此琴，即名焦尾。自来此间，久不整理。今日当此清凉，试操一曲，以舒闷怀。你三人一个打扇，一个烧香，一个管文书，休得嫚误。〔众〕领钧旨。〔生操琴介〕【懒画眉】强对南熏奏虞弦，只觉指下余音不似前，那些个流水共高山？呀！只见满眼风波恶，似离别当年怀水仙。〔净困掉扇介。末〕告相公：打扇的坏了扇。〔生〕背起打十三，那厮不中用，只教他烧香。〔末〕领钧旨。
【前腔】〔生〕顿觉余音转愁烦，似寡鹄孤鸿和断猿，又如别凤乍离鸾。呀！只见杀声在弦中见？敢只是螳螂来捕蝉。〔丑困灭香介。净〕告相公：烧香的灭了香。〔生〕背起打十三，那厮不中用，只教他管文书。〔末〕领钧旨。
【前腔】〔生〕蓝田日暖玉生烟，似望帝春心托杜鹃，好姻缘翻做恶姻缘。只怕眼底知音少，争得鸾胶续断弦。〔末掉文书介。丑〕告相公：管文书的乱了文书。〔生〕背起打十三。〔贴上。生〕左右，夫人来也，且各回避。〔众〕正是有福之人人伏事，无福之人伏事人。〔末、丑净下〕【满江红】〔贴〕嫩绿池塘，梅雨歇熏风乍转。瞥然见新凉华屋，已飞乳燕。簟展湘波纨扇冷，歌传金缕琼卮暖。〔众〕炎蒸不到水亭中，珠帘卷。〔贴〕相公，元来在此操琴呵。〔生〕夫人，我当此清凉，聊托此以散闷怀。〔贴〕奴家久闻相公高于音乐，如何来到此间，丝竹之音，杳然绝响。斗胆请再操一曲，相公肯么？〔生〕夫人待要听琴。弹什么曲好？我弹一曲《雉朝飞》何如？〔贴〕这是无妻的曲，不好。〔生〕呀，说错了，如今弹一曲《孤鸾寡鹄》何如？〔贴〕两个夫妻正团圆，说什么孤寡。〔生〕不然弹一曲《昭君怨》何如？〔贴〕两个夫妻正和美，说什么宫怨。相公，当此夏景，【前腔】〔生〕蓝田日暖玉生烟，似望帝春心托杜鹃，好姻缘翻做恶姻缘。只怕眼底知音少，争得鸾胶续断弦。〔末掉文书介。丑〕告相公：管文书的乱了文书。〔生〕背起打十三。〔贴上。生〕左右，夫人来也，且各回避。〔众〕正是有福之人人伏事，无福之人伏事人。〔末、丑净下〕【满江红】〔贴〕嫩绿池塘，梅雨歇熏风乍转。瞥然见新凉华屋，已飞乳燕。簟展湘波纨扇冷，歌传金缕琼卮暖。〔众〕炎蒸不到水亭中，珠帘卷。〔贴〕相公，元来在此操琴呵。〔生〕夫人，我当此清凉，聊托此以散闷怀。〔贴〕奴家久闻相公高于音乐，如何来到此间，丝竹之音，杳然绝响。斗胆请再操一曲，相公肯么？〔生〕夫人待要听琴。弹什么曲好？我弹一曲《雉朝飞》何如？〔贴〕这是无妻的曲，不好。〔生〕呀，说错了，如今弹一曲《孤鸾寡鹄》何如？〔贴〕两个夫妻正团圆，说什么孤寡。〔生〕不然弹一曲《昭君怨》何如？〔贴〕两个夫妻正和美，说什么宫怨。相公，当此夏景，
【桂枝香】〔生〕夫人，旧弦已断，新弦不惯。旧弦再上不能，待撇了新弦难拼。我一弹再鼓，一弹再鼓，又被宫商错乱。〔贴〕相公，你敢是心变了么？〔生〕非干心变。这般好凉天，正是此曲才堪听，又被风吹别调间。
【前腔】〔贴〕相公，非弹不惯，只是你意慵心懒。既道是寡鹄孤鸾，又道是昭君宫怨，那更思归别鹤，思归别鹤，无非愁叹。相公，我看你多敢是想着谁？〔生〕夫人，我不想着什么人。〔贴〕相公，有何难见，你既不然，我理会得了，你道是除了知音听，道我不是知音不与弹。〔生〕夫人，那有此意？〔贴〕相公，这个也由你。毕竟你无心去弹他，何似教惜春安排酒过来，与你消遣何如？〔生〕我懒饮酒，待去睡也。〔贴〕相公休阻妾意，老姥姥、惜春看酒来。〔净丑持酒上〕【烧夜香】〔净〕楼台倒影入池塘，绿树阴浓夏日长，〔丑〕一架荼蘼满院香。〔合〕和你捧霞觞，纳晚凉。卷起珠帘，明月正上。〔贴〕将酒过来。
【梁州序】〔贴〕新篁池阁，槐阴庭院，日永红尘隔断。碧栏杆外，寒飞漱玉清泉。自觉香肌无暑，素质生风，小簟琅扞展。昼长人困也，好清闲，忽被棋声惊昼眠。〔合〕金缕唱，碧筒劝。向冰山雪巘排佳宴，清世界几人也。
【前腔】〔生〕蔷薇帘箔，荷花池馆，一阵风来香满。湘帘日永，香消宝篆沉烟。谩有枕欹寒玉，扇动齐纨，怎遂黄香愿？〔作悲介。贴〕相公，你为甚的下泪？〔生〕猛然心地热，透香汗，我欲向南窗一醉眠。〔合前〕【前腔换头】〔贴〕向晚来雨过南轩，见池面红妆零乱。渐轻雷隐隐，雨收云散。只觉荷香十里，新月一钩，此景佳无限。兰汤初浴罢，晚妆残，深院黄昏懒去眠。〔合前〕【前腔换头】〔生〕柳阴中忽噪新蝉，见流萤飞来庭院。听菱歌何处？画船归晚。只见玉绳低度，朱户无声，此景尤堪恋。起来携素手，鬓云乱，月照纱橱人未眠。〔合前〕【节节高】〔净〕涟漪戏彩鸳，把露荷翻，清香泻下琼珠溅。香风扇，芳沼边，闲亭畔。坐来不觉神清健，蓬莱阆苑何足羡？〔合〕〗只恐西风又惊秋，不觉暗中流年换。
【前腔】〔丑〕清霄思爽然，好凉天，瑶台月下清虚殿。神仙眷，开玳筵，重欢宴。任教玉漏催银箭，水晶宫里把笙歌按。〔合前〕【余文】〔众〕光阴迅速如飞电，好良宵可惜渐阑，管取欢娱歌笑喧。〔生〕樵楼上几鼓了？〔净〕三鼓了。
欢娱休问夜如何，此景良宵能几何？
遇饮酒时须饮酒，得高歌处且高歌。
