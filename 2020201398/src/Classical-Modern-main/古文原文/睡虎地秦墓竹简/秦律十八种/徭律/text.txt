御中發徵，乏弗行，貲二甲。失期三日到五日，誶；六日到旬，貲一盾；過旬，貲一甲。其得（也），及詣。水雨，除興。興徒以為邑中之紅（功）者，令（嫴）堵卒歲。未卒堵壞，司空將紅（功）及君子主堵者有罪，令其徒復垣之，勿計為（徭）。縣葆禁苑、公馬牛苑，興徒以斬（塹）垣離（籬）散及補繕之，輒以效苑吏，苑吏循之。未卒歲或壞（），令縣復興徒為之，而勿計為（徭）。卒歲而或（）壞，過三堵以上，縣葆者補繕之；三堵以下，及雖未盈卒歲而或（）道出入，令苑輒自補繕之。縣所葆禁苑之傅山、遠山，其土惡不能雨，夏有壞者，勿稍補繕，至秋毋（無）雨時而以（徭）為之。其近田恐獸及馬牛出食稼者，縣嗇夫材興有田其旁者，無貴賤，以田少多出人，以垣繕之，不得為（徭）。縣毋敢擅壞更公舍官府及廷，其有欲壞更（也），必之。欲以城旦舂益為公舍官府及補繕之，為之，勿。縣為恒事及有為（也），吏程攻（功），贏員及員自二日以上，為不察。上之所興，其程攻（功）而不當者，如縣然。度攻（功）必令司空與匠度之，毋獨令匠。其不審，以律論度者，而以其實為（徭）徒計。
