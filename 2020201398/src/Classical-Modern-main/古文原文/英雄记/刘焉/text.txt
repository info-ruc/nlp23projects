刘焉起兵，不与天下讨董卓，保州自守。犍为太守任歧自称将军，与从事陈超举兵击焉，焉击破之。董卓使司徒赵谦将军向州，说校尉贾龙，引兵还击焉，焉出青羌与战，故能破杀歧、龙等，皆蜀郡人。
范闻父焉为益州牧，董卓所徵发，皆不至。收范兄弟三人，钅巢械於郿坞，为阴狱以系之。
范从长安亡之马腾营，从焉求兵，焉使校尉孙肇将兵往助之，败於长安。
