逢纪说绍曰： 将军举大事而仰人资给，不据一州，无以自全。 绍答云： 冀州兵强，吾十饥乏，设不能辨，无所容立。 纪曰： 可与公孙瓚相闻，导使来南，击取冀州。公孙必至而馥惧矣，因使说利害，为陈祸福，馥必逊让，於此之际，可据其位。 绍从其言而瓚果来。
纪字元图。初，绍去董卓出奔，与许攸及纪俱诣冀州，绍以纪聪达有计策，甚亲信之，与共举事。后审配任用，与纪不睦。或有谗配於绍者，绍问纪，纪称配天性烈直，古人之节，不宜疑之。绍曰： 君不恶之邪？ 答曰： 先曰所争者私情，今所陈者国事。 绍善之，卒不废配。配由是更与纪为亲善。
