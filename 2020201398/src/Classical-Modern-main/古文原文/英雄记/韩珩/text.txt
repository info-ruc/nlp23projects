袁谭既死，弟熙、尚为其将焦触、张南所攻，奔辽西乌桓。触自号幽州刺史，陈兵数万，杀白马盟曰： 违命者斩。 各以次歃，至别驾代郡韩珩，曰： 吾受袁公子厚恩，今其破亡，智不能救，勇不能死，北面曹氏，所不能为也。 一坐为珩失色。触曰： 举大事，当立大义，事之济否，不待一人。可卒珩志，以厉事君。 曹操闻珩节，甚高之，屡辟不至。
