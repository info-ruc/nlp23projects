<strong>职官二十</strong>
秩品三（陈后魏北齐）
陈官品：（官品禄秩班次，多因梁制。）
第一品相国丞相太宰太傅太保大司马大将军太尉司徒司空开府仪同三司巴陵王、汝阴王后尚书令郡王（爵）
第二品中书监尚书左仆射、右仆射特进太子二傅左右光禄大夫嗣王（爵）蕃王（爵）开国郡公（爵）开国县公（爵）
第三品中书令侍中散骑常侍领、护军中领护军吏部尚书列曹尚书金紫光禄大夫光禄大夫左右卫将军御史中丞太后卫尉、太仆、少府三卿太常卿宗正卿太府卿卫尉卿司农卿少府卿廷尉卿光禄卿大匠卿太仆卿鸿胪卿大舟卿太子詹事国子祭酒扬州刺史南徐、东扬州刺史皇弟皇子封国王世子开国县侯（爵）
第四品通直散骑常侍员外散骑常侍黄门侍郎秘书监左右骁骑将军左右游击将军太子中庶子太子左右卫率朱衣直閤云骑将军游骑将军中书侍郎尚书左右丞尚书吏部侍郎、郎中太子三卿太中大夫中散大夫司徒左右长史诸王师国子博士荆江南兖郢湘雍等州刺史嗣王、蕃王、郡公、县公等世子开国县伯（爵）
第五品秘书丞明堂令太庙令帝陵令散骑侍郎前左右后军将军左右中郎将大长秋太子中舍人、庶子豫益广衡等州、青州领冀州、北兖北徐等州、梁州领南秦州、司南梁交越桂霍宁等十五州刺史丹阳尹会稽太守吴郡太守吴兴太守侯世子皇弟皇子府谘议参军皇弟皇子府版谘议参军皇弟皇子府长史皇弟皇子府版长史皇弟皇子府司马皇弟皇子府版司马皇弟皇子公府从事中郎开国县子（爵）
第六品通直散骑侍郎著作郎步兵、射声、长水、越骑、屯骑五校尉太子洗马太子步兵、翊军、屯骑三校尉司徒左西掾属皇弟皇子友皇弟皇子公府属五经博士子男世子万户以上郡太守、内史、相嗣王府皇弟皇子之庶子府谘议参军嗣王府皇弟皇子之庶子府长史、司马庶姓公府谘议参军庶姓公府长史、司马嗣王府庶姓公府从事中郎皇弟皇子府中录事参军、版府中录事参军、中记室参军、版中记室参军、中直兵参军、版中直兵参军扬州别驾中从事皇弟皇子南徐荆江南兖郢湘雍州别驾中从事开国县男（爵）
第七品给事中员外散骑侍郎秘书著作佐郎奉车、驸马、骑都尉武贲中郎将羽林监冗从仆射谒者仆射南台治书侍御史太子舍人太子门大夫太子旅贲中郎将、冗从仆射司徒主簿司徒祭酒领护军长史、司马廷尉正、监、评皇弟皇子府录事记室中兵等参军、版录事记室中兵等参军、功曹史、主簿公府祭酒皇弟皇子府文学嗣王庶姓公府掾属太子二傅丞蕃王府谘议参军蕃王府版谘议参军蕃王府长史、司马庶姓持节府谘议参军庶姓非公不持节府将军置长史庶姓持节府版谘议参军庶姓持节府长史、司马嗣王府皇弟皇子之庶子及庶姓公府中录事、中记室、中直兵参军及版中录事、中记室、中直兵参军不满万户太守、内史、相丹阳会稽吴郡吴兴及万户郡丞建康令建康正、监、评沐食侯（爵）
第八品中书通事舍人积射、强弩、武卫等将军公车令太子左右积弩将军奉朝请武卫常侍太后三卿丞十二卿丞大长秋丞左右卫司马太子詹事丞胄子律博士皇弟皇子府正参军、版正参军、行参军、版行参军嗣王府皇弟皇子之庶子府录事记室中兵参军、版录事记室中兵参军、功曹史、主簿庶姓非公不持节诸将军置主簿庶姓公府录事记室中兵参军、版录事记室中兵参军、主簿嗣王府庶姓公府祭酒蕃王府中录事记室直兵参军、版中录事记室直兵参军庶姓持节府中录事记室直兵参军、板中录事记室直兵参军太子太傅五官功曹史、主簿少傅五官功曹史、主簿太学博士国子助教司樽郎安蛮戎越校尉中郎将等府长史蛮戎越校尉中郎将等府版长史蛮戎越校尉中郎将等司马庶姓南徐荆江南兖郢湘雍等州别驾中从事不满万户以下郡丞五千户以上县令、相皇弟皇子国郎中令、大农、中尉乡亭侯（爵）
第九品南台侍御史左右二卫殿中将军东宫通事舍人材官将军太子左右二卫率殿中将军丞嗣王府皇弟皇子之庶子府正参军、版正参军、行参军、版行参军庶姓公府正参军、版正参军蕃王府录事记室中兵等参军、版录事记室中兵等参军、功曹史、主簿、正参军、版正参军、行参军、版行参军庶姓持节府录事记室中兵等参军、版录事记室中兵等参军、功曹史、主簿庶姓荆河益广衡青冀北兖北徐梁秦司南徐等州别驾中从事史扬州主簿、西曹及祭酒、议曹二从事南徐州主簿、西曹及祭酒、议曹二从事皇弟皇子诸州主簿、西曹不满五千户以下县令、相皇弟皇子国常侍、侍郎嗣王国郎中令、大农、中尉嗣王国常侍蕃王国郎中令、大农、中尉开国中关外侯（爵）
右承梁制，而又置相国，位列丞相上，并及丞相、太宰、太傅、太保、大司马、大将军并以为赠官。定令尚书置五员，郎二十一员。其馀并遵梁制，为十八班。官数未详。大抵其官唯论清浊，从浊得官微清，则胜於转。自十二班以上，并诏授。表启不称姓。从十一班至九班，礼数复为一等。又流外有七班，此是寒微士人为之。从此班者，方得进登第一班。
后魏百官：（后魏官，初有九品及有从品。每一品之中，又有上中下三等之差。至孝文太和二十三年，改次职令，除其中等，而有上下二等，以为永制。其今所列者是也。）
第一品太师太傅太保王（爵）大司马大将军太尉司徒司空开国郡公（爵）
从一品仪同三司开国县公（爵）都督中外诸军事诸开府散公（爵）
第二品太子太师、太傅、太保特进尚书令骠骑、车骑将军（二将军加大者，位在都督中外之下。）卫将军（加大者，位在太子太师上。）四征将军（加大者，位次卫大将军。）诸将军加大者左右光禄大夫开国县侯（爵）
从二品尚书仆射（若并置者则左居上。）中书监司州牧四镇将军（加大者，次卫将军。）中军、镇军、抚军将军（三将军加大者，四镇同之。）金紫光禄大夫散侯（爵）
第三品吏部尚书四安将军中领军、中护军（二军加将军，则去中，位次抚军。）太常光禄勋卫尉太子少师、少傅、少保中书令太子詹事侍中诸曹尚书四平将军太仆廷尉大鸿胪宗正大司农太府河南尹上州刺史秘书监诸王师银青光禄大夫前左右后将军左右卫将军开国县伯（爵）
从三品散骑常侍四方中郎将护匈奴羌戎夷蛮越中郎将国子祭酒御史中尉大长秋卿将作大匠征虏将军二大二公长史太子左右卫率武卫将军冠军将军护羌戎夷蛮越校尉太中大夫辅国将军中州刺史龙骧将军散伯（爵）
第四品二大二公司马太常、光禄、卫尉三少卿尚书吏部郎中给事黄门侍郎太子中庶子司空、皇子长史太仆、廷尉、大鸿胪、宗正、大司农、太府六少卿中常侍中尹城门校尉骁骑、游击将军从一品将军开府长史司空、皇子司马
以前上阶
镇远、安远、平远、建义、建忠、建节、立义、立忠、立节、恢武、勇武、曜武、昭武等将军从第一品将军开府司马通直散骑常侍司从谘议参军中散大夫下州刺史上郡太守、内史、相开国县子（爵）
从四品中坚、中垒将军尚书左丞二大二公谘议参军司州别驾从事史第二品将军始蕃王长史太子家令、率更令、仆中书侍郎太子庶子第二品将军始蕃王司马前左右后军将军
以前上阶
宁朔、建威、振威、奋威、扬威、广威等将军谏议大夫尚书右丞司空、皇子谘议参军事司州治中从事史左右中郎将建武、振武、奋武、扬武、广武将军从一品将军开府谘议参军事散子（爵）
第五品宁远、鹰扬、折冲、扬烈等将军从二品将军二蕃王长史二大二公从事中郎秘书丞皇子友国子博士散骑侍郎太子中舍人员外散骑常侍从二品将军二蕃王司马
以前上阶
射声、越骑、屯骑、步兵、长水等校尉司空、皇子之开府从事中郎第二品将军始蕃王谘议参军开府从事中郎中郡太守、内史、相开国县男（爵）
从五品伏波、凌江、平汉将军第三品将军三蕃王长史二大二公掾属著作郎通直散骑侍郎太子洗马从二品将军二蕃王谘议参军事第三品将军三蕃王司马奉车都尉
以前上阶
太子屯骑、步兵、翊军校尉都水使者司空、皇子之开府掾属领护长史、司马归义、率义、顺义、朝服侯轻车、威远、虎威等将军开府掾属洛阳令中给事中散男（爵）
第六品宣威、明威将军从三品将军长史二大二公主簿及录事参军事皇子郎中令司空主簿司空、皇子录事参军事从三品将军司马三品将军三蕃王谘议参军事二大二公功曹、记室、户曹、仓曹、中兵参军事皇子文学治书侍御史谒者仆射从一品将军开府录事参军司空皇子功曹、记室、户曹、仓曹、中兵参军事皇子功曹史
以前上阶
河南郡丞虎贲中郎将羽林监冗从仆射驸马都尉廷尉正、监、评尚书诸曹郎中中书舍人从一品将军府功曹、记室、户曹、仓曹、中兵参军事，功曹史下郡太守、内史、相上县令、相
从六品襄威将军厉威将军第二品将军始蕃王录事参军事二大二公诸曹行参军事给事中太子门大夫皇子大农骑都尉符玺郎
以前上阶
从二品将军二蕃王录事参军事皇子主簿司空、皇子诸曹行参军事第二品将军始蕃王功曹、记室、户曹、仓曹、中兵参军事，功曹史正一品将军开府主簿、诸曹参军事从二品将军二蕃王功曹、记室、户曹、仓曹、中兵参军事，功曹史太子舍人太常、光禄勋、卫尉丞
第七品威烈、威寇、威虏、威戎、威武将军四品正从将军长史、司马二大二公祭酒三品将军三蕃王录事参军司空、皇子之开府祭酒王公国郎中令武烈、武毅、武奋将军积弩、积射将军员外散骑侍郎皇子中尉二大二公参军事及诸曹行参军开府祭酒司空、皇子参军事及诸曹行参军
以前上阶
从三品将军录事参军事二品将军始蕃王主簿、诸曹行参军事从一品将军开府诸曹行参军事三品将军三蕃王功曹、记室、户曹、仓曹、中兵参军，功曹史二品将军二蕃王主簿、诸曹行参军事二卫司马讨寇、讨虏、讨难、讨夷将军从三品将军功曹、户曹、仓曹、中兵参军詹事丞六卿丞秘书郎中著作佐郎中县令、相
从七品荡寇、荡虏、荡难、荡逆将军五品正从将军长史、司马强弩将军二大二公行参军司空、皇子行参军二品将军始蕃王诸曹行参军事二品将军三蕃王主簿及诸曹行参军三品将军三蕃王主簿、列曹参军从一品将军开府行参军王公国大农
以前上阶
太学博士皇子常侍太常博士武骑常侍从二品将军二蕃王行参军事及诸曹行参军事从三品将军主簿及诸曹行参军事四品正从将军录事、功曹、仓曹、中兵参军事司州主簿奉朝请国子助教
第八品殄寇、殄虏、殄难、殄夷将军二品将军始蕃王行参军事三品将军三蕃王行参军事及诸曹行参军事四品正从将军主簿及诸曹行参军事侯伯国郎中令司州西曹书佐殿内将军皇子侍郎大长秋丞
以前上阶
侍御史协律郎辨章郎从二品将军二蕃王行参军从三品将军行参军事及诸曹行参军事五品正从将军录事、功曹、户曹、仓曹、中兵参军王公国中尉司州祭酒从事史下县令、相
从八品扫寇、扫虏、扫难、扫逆将军司州议曹从事史二大二公长兼行参军公车令符节令诸署令千石以上者中黄门令门下录事尚书都令史主书令史殿中侍御史中谒者仆射中黄门冗从仆射
以前上阶
宫门仆射侯伯国大农司空、皇子长兼行参军二大二公长兼行参军皇子上中下将军皇子中大夫、二率丞四品正从将军诸曹行参军事王公国常侍厉武、厉锋、虎牙、虎奋将军五品正从将军主簿、诸曹行参军司州文学从一品将军开府长兼行参军员外将军
第九品旷野、横野将军子男国郎中令太祝令诸署令六百石以上者中黄门公主家令皇子典书令四门小学博士律博士校书郎二大二公参军督护都水参军检校御史
以前上阶
王公国侍郎侯伯国中尉谒者太子三卿丞五品正从将军列曹行参军司空、皇子参军督护二品将军始蕃王长兼行参军从一品将军开府参军督护殿内司马督
从九品偏、裨将军太子厩长监淮海津都尉诸局都尉皇子典祠、学官令皇子典卫令王公国上、中、下将军王公国中大夫诸署令不满六百石者
以前上阶
二品将军始蕃王参军督护从二品将军二蕃王长兼行参军太常光禄卫尉领护詹事功曹、五官、治礼郎子男国大农小黄门员外司马督
右内外文武官七千七百六十四人，（二千三百七十一人内，五千三百九十三人外，州刺史、郡太守、县令长等。）内文学学生三千人，都计内外官及学生一万七百六十四人。其京城诸司令史及诸色职掌人及外州郡县属官并诸色职掌人等并未详，命数亦未详。按魏氏之初，法制简略，设官分职，多因事宜，罕依故实，诚非经远。既列九品，每品又分为上中下三等。至孝文帝太和十八年定令，方有伦序。今所录者，以此为正焉。又按前代职次，皆无从品，魏氏始有之。自四品以下，正从又分为上下阶，亦一代之别制也。
北齐职品：
正一品太师太傅太保王大司马大将军太尉公司徒公司空公
从一品开府仪同三司开国郡公（爵）
正二品仪同三司太子太师、太傅、太保特进尚书令骠骑、车骑将军（二将军加大者，在开国郡公下。）卫将军（加大者，在太子太师上。）四征将军（加大者，次卫大将军。）左右光禄大夫散郡公、开国县公（爵）
从二品尚书仆射中书监司州牧四镇将军（加大者，次四征。）中军、镇军、抚军将军领军、（加大者，次尚书令下。）护军、翊军将军金紫光禄大夫散县公、开国县侯（爵）
正三品吏部尚书四安将军中领军中护军太常、光禄、卫尉卿太子少师、少傅、少保中书令太子詹事侍中诸曹尚书四平将军诸王师大宗正、太仆、太理、鸿胪、司农、太府卿清都尹三等上州刺史左卫将军右卫将军秘书监银青光禄大夫散县侯（爵）开国县伯（爵）
从三品散骑常侍三等中州刺史司徒左长史四方中郎将护匈奴、羌戎、夷、蛮越中郎将国子祭酒御史中丞中侍中长秋卿将作大匠冠军将军太尉长史领左右将军武卫将军太子左卫率太子右卫率辅国将军护匈奴、羌戎、夷、蛮越校尉太中大夫龙骧将军散县伯（爵）三等上郡太守
正四品镇远、安远将军太常、光禄、卫尉少卿尚书吏部郎中给事黄门侍郎太子中庶子司徒右长史司空长史三公府司马中常侍中尹城门校尉虎骑、云骑、骁骑、游击等将军大宗正、太仆、大理、鸿胪、司农、太府少卿
以前上阶
建忠、建节将军通直散骑常侍诸开府长史中散大夫三等下州刺史三等镇将诸开府司马开国县子（爵）
从四品中坚、中垒将军尚书左丞三公府谘议参军事司州别驾从事史三等上州长史太子家令、率更令、仆前左右后军将军中书侍郎太子庶子三等中郡太守左右备身正都督刀剑备身正都督备身正都督御仗正都督直荡正都督三等上州司马
以前上阶
振威、奋威将军谏议大夫尚书右丞诸开府谘议参军司州治中从事史左右中郎将步兵、越骑、射声、屯骑、长水校尉朱衣直閤直閤将军太子骑官及内直备身正都督三等镇副将散县子（爵）
第五品广德、弘义将军太子备身正都督、直入、直卫正都督领左右、三等中州长史三公府从事中郎秘书丞皇子友国子博士散骑侍郎太子中舍人员外散骑常侍三等中州司马
以前上阶
折冲、制胜将军主衣都统尚食、尚药典御太子旅骑、屯卫、典军校尉领护府长史、司马诸开府从事中郎开国县男（爵）
从五品伏波、凌江将军三等下州长史三公府掾属著作郎通直散骑侍郎太子洗马左右备身刀剑备身副都督御仗、直荡副都督左右直长中尚药、中尚食典御三等下州司马
以前上阶
轻车、楼船将军驸马都尉翊卫正都督直寝、直斋奉车都尉都水使者诸开府掾属崇圣、归义、归正、归命、归德侯清都郡丞治书侍御史邺临漳成安三县令中给事中三等下郡太守大理司直太子直閤、二卫队主太子骑官备身副都督、内直备身副都督开国乡男（爵）散县男（爵）
正六品劲武、昭勇将军尚书诸曹郎中中书舍人三公府主簿三等上州别驾从事史四中府长史三等镇长史三公府录事、功曹、记室、户曹、仓曹、中兵参军事皇子文学谒者仆射皇子郎中令
以前上阶
明威、显信将军太子备身副都督四中府司马虎贲中郎将羽林监冗从仆射直入副都督千牛备身大理正、监、评侍御师诸开府录事、功曹、记室、户曹、仓曹、中兵参军事三等上州录事参军事、治中从事史三等上郡丞三等上县令太子内直监平准署令
从六品度辽将军横海将军直突都督三等中州别驾从事史三公府诸曹行参军事给事中太子门大夫三等上州功曹、仓曹、中兵参军事皇子大农骑都尉直后符玺郎中三等中州录事参军事
以前上阶
逾岷、越障将军直卫副都督三等中州治中从事史诸开府主簿、诸曹行参军太子舍人三等中州功曹、仓曹、中兵参军事三寺丞太子直前太子副直监太子诸队主
正七品戎昭、武毅将军勋武前锋正都督三公府东西閤祭酒三等下州别驾从事史三等上州府主簿、诸曹参军事三等下州录事参军事四中府录事参军事王公国郎中令积弩、积射将军员外散骑常侍皇子中尉三公府参军事及诸曹行参军
以前上阶
雄烈、恢猛将军翊卫副都督诸开府东西閤祭酒及参军事、诸曹行参军三等下州功曹、仓曹、中兵参军事四中府功曹、仓曹、中兵参军三等中州主簿、诸曹参军事二卫府司马詹事府丞左右备身五职三等镇录事参军六寺丞秘书郎中著作佐郎太子侍医太子骑尉太子骑官备身五职（都将、别将、统军、军主、幢主是也。下同。）三等中郡丞三等中县令
从七品扬麾、耀锋将军勋武前锋副都督强弩将军三公府行参军三等上州参军事、诸曹行参军事三等下州府主簿、诸曹参军事四中府诸曹参军事王公国大农长秋寺丞将作寺丞太子二率坊司马三等镇仓曹、中兵参军事
以前上阶
荡边、开域将军勋武前锋散都督太学博士皇子常侍太常博士武骑常侍左右备身五职三等中州参军事及诸曹行参军诸开府行参军奉朝请国子助教公车、京邑二市署令三等镇诸曹参军事三县丞侍御史尚食、尚药丞斋帅中尚食、中尚药等丞太子直后、二卫队副前锋正都督太子骑官备身太子内直备身五职诸戍主诸军主
正八品静漠、绥戎将军协律郎三等上州行参军三等下州参军事、诸曹参军事四中府诸曹行参军侯伯国郎中令殿中将军皇子侍郎
以前上阶
平越、殄夷将军刀剑备身五职前锋副都督太子内直备身主书殿中侍御史太子典膳、药藏丞太子斋帅三等中州行参军王公国中尉三公府典签三等镇铠曹行参军三等下郡丞三等下县令
从八品飞骑、隼击将军三公府长兼左右户行参军及长兼行参军门下录事尚书都令史检校御史诸陵、太庙令大乐、武库诸署令衣冠将军太仓、典客、骅骝、钩盾、鼓吹、守宫、左右尚方、左藏、太官、掖庭、司染、典农、左右龙、左右牝、冶东西、驼牛、司羊诸署令诸开府典签中谒者仆射中黄门冗从仆射
以前上阶
虎牙、虎奋将军备身御仗五职宫门署仆射大子备身五职侯伯国大农皇子上、中、下将军皇太子上、中大夫王公国常侍诸开府长兼左右户行参军及长兼行参军员外将军勋武前锋五职司州及三等上州典签太子诸队副诸戍副诸军副清都郡丞
正九品清野将军子男国郎中令太祝、导官、太史、太医、黄藏、卫士、细作诸署令内谒者局统三等上州长兼行参军中黄门太子内坊令公主家令皇子防閤皇子典书令四门博士大理律博士校书郎三公府参军督护都水参军七部尉诸郡尉
以前上阶
横野将军王公国侍郎侯伯国中尉、谒者太子三寺丞诸开府参军督护殿中司马督御仗太子食官、中盾、典仓令太子备身平准署丞公车署丞三等中州典签
从九品偏将军诸宫教博士太子司藏、厩牧令太子校书诸署别部局都尉及合昌、方城局都尉诸关津尉三等上州参军督护三等中州长兼行参军秘书省正字皇子典书、典祠、学官、典卫等令王公国上中下将军、上中大夫廪牺、太宰、司仪、左校、中宫仆、奚官、肴藏、清潭、典寺、乘黄、车府、籍田、华林、甄官诸署令诸县丞
以前上阶
裨将军领护府、太常光禄卫尉三寺、詹事府功曹、五官、治礼郎子男国大农小黄门员外司马督太学助教诸幢主廷尉中侍中省录事三等下州典签尚书省、门下省、中书省医师
右内品二千三百二十二人，国子、太学、四门等学生并尚书都令史、门下通事主事等令史五百九十六人，都计文武官及学生、令史等总二千九百一十八人。其诸省台府，因其繁简而置吏，有令史、书令史、书史之属。又各置曹兵，以供其役。其员因繁简而立。其馀司专其事者，各因事立名，条流甚众，不可得而具也。其州郡官及命数并未详。
