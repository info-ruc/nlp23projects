<strong>天冲</strong>，在耳上如前三分，刺入三分，灸三壮。（气府论注云∶足太阳、少阳之会。）
<strong>率谷</strong>，在耳上，入发际一寸五分，足太阳、少阳之会，嚼而取之，刺入四分，灸三壮。
曲鬓，在耳上，入发际曲隅陷者中，鼓颔有空，足太阳、少阳之会，刺入三分，灸三壮。
<strong>浮白</strong>，在耳后，入发际一寸，足太阳、少阳之会，刺入三分，灸二壮。（气穴注云∶灸三壮，刺入三分。）
<strong>窍阴</strong>，在完骨上，枕骨下，摇动应手，足太阳、少阳之会，刺入四分，灸五壮。（气穴注云∶灸三壮，刺入三分。）
<strong>完骨</strong>，在耳后，入发际四分，足太阳、少阳之会，刺入二分，留七呼，灸七壮。（气穴注云∶刺入三分，灸三壮。）
