<strong>肩井</strong>，在肩上陷者中，缺盆上大骨前，手少阳、阳维之会，刺入五分，灸三壮。（气府论注云∶灸三壮。）
<strong>肩贞</strong>，在肩曲胛下，两骨解间，肩后陷者中，手太阳脉气所发，刺入八分，灸三壮。
<strong>巨骨</strong>，在肩端上行两叉骨间陷者中，手阳明、跷脉之会，刺入一寸五分，灸五壮。（气府论注云∶灸三壮。）
<strong>天</strong>，在肩缺盆中毖骨之间陷者中，手少阳、阳维之会，刺入八分，灸三壮。
<strong>肩</strong>，在肩端两骨间，手阳明、跷脉之会，刺入六分，留六呼，灸三壮。
<strong>肩</strong>，在肩端上，斜举臂取之，刺入七分，灸三壮。（气府论注云∶手少阳脉气所发）。
?，在肩后大骨下胛上廉陷者中，手太阳、阳维、跷脉之会，举臂取之，刺入八分，灸三壮。
<strong>秉风</strong>，侠肩在外肩上小骨后，举臂有空，手阳明太阳、手足少阳之会，举臂取之，刺入五分，灸五壮。（气府论注云∶灸三壮。）
<strong>天宗</strong>，在秉风后大骨下陷者中，手太阳脉气所发，刺入五分，留六呼，灸三壮。
<strong>肩外俞</strong>，在肩胛上廉，去脊三寸陷者中，刺入六分，灸三壮。
<strong>肩中俞</strong>，在肩胛内廉，去脊二寸陷者中，刺入三分，留七呼，灸三壮。
<strong>曲垣</strong>，在肩中央曲甲陷者中，按之动脉应手，刺入八九分，灸十壮。
<strong>缺盆</strong>，一名天盖，在肩上横骨陷者中，刺入三分，留七呼，灸三壮，刺太深，令人逆息。（骨空论注云∶手阳明脉气所发。气府论注云∶足阳明脉气所发。）
<strong>会</strong>，一名，在臂前廉，去肩头三寸，手阳明之络，刺入五分，灸五壮。（气府论注云∶手阳明、手少阳二络脉之会。）
