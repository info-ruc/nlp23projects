凡五脏之出于背者，按其处，应在中而痛解，乃其也。灸之则可，刺之则不可，盛则泻之，虚则补之。以火补之者，无吹其火，须自灭也。以火泻之者，疾吹其火，拊其艾，须其火灭也。
<strong>大杼</strong>，在项第一椎下，两傍各一寸五分陷者中，足太阳、手太阳之会，刺入三分，留七呼，灸七壮。（气穴论注云督脉别络、手足太阳三脉之会。）
<strong>风门热府</strong>，在第二椎下，两傍各一寸五分，督脉、足太阳之会，刺入五分，留五呼，灸三壮。
<strong>肺俞</strong>，在第三椎下两傍各一寸五分，刺入三分，留七呼，灸三壮。（气府论注云∶五脏并足太阳脉之会。）
<strong>心俞</strong>，在第五椎下，两傍各一寸五分，刺入三分，留七呼，禁灸。
<strong>膈俞</strong>，在第七椎下，两傍各一寸五分，刺入三分，留七呼，灸三壮。
<strong>肝俞</strong>，在第九椎下，两傍各一寸五分，刺入三分，留六呼，灸三壮。
<strong>胆俞</strong>，在第十椎下，两傍各一寸五分，足太阳脉所发，正坐取之，刺入五分，灸三壮。（气府论注云∶留七呼。痹论注云∶胆、胃、三焦、大小肠、膀胱俞，并足太阳脾俞，在第十一椎下，两傍各一寸五分，刺入三分，留七呼，灸三壮。
<strong>胃俞</strong>，在第十二椎下，两傍各一寸五分，刺入三分，留七呼，灸三壮。
<strong>三焦俞</strong>，在第十三椎下，两傍各一寸五分，足太阳脉气所发，刺入五分，灸三壮。
<strong>肾俞</strong>，在第十四椎下，两傍各一寸五分，刺入三分，留七呼，灸三壮。
<strong>大肠俞</strong>，在第十六椎下，两傍各一寸五分，刺入三分，留六呼，灸三壮。
<strong>小肠俞</strong>，在第十八椎下两傍各一寸五分，刺入三分，留六呼，灸三壮。
<strong>膀胱俞</strong>，在第十九椎下，两傍各一寸五分，刺入三分，留六呼，灸三壮。
<strong>中膂俞</strong>，在第二十椎下，两傍各一寸五分，侠脊胂而起，刺入三分，留六呼，灸三壮。
<strong>白环俞</strong>，在第二十一椎下，两傍各一寸五分，足太阳脉气所发，伏而取之，刺入八分，得气则泻，泻讫多补之，不宜灸。（水穴注云∶刺入五分，灸三壮。自大肠俞至此五穴，并足太阳脉气所发。）
<strong>上</strong>，在第一空腰髁下一寸，侠脊陷者中，足太阳、少阳之络，刺入三分，留七呼，灸三壮。
<strong>次</strong>，在第二空，侠脊陷者中，刺入三分，留七呼，灸三壮。（《铜人经》云∶刺入三分，灸七壮。）
<strong>中</strong>，在第三空，侠脊陷者中，刺入二寸，留十呼，灸三壮。（《铜人经》云∶刺入二分。）
<strong>下</strong>，在第四空，侠脊陷者中，刺入二寸，留十呼，灸三壮。（《铜人经》云∶针入二分。《素问》缪刺论注云∶足太阳、厥阴、少阳所结。）
<strong>会阳</strong>，一名利机，在阴毛骨两傍，督脉气所发，刺入八分，灸五壮。（气府注云灸三壮。）
