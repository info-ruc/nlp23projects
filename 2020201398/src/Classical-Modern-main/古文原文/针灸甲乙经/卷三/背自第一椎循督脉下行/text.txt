（气府论注云∶第六椎下有灵台，十椎下有中枢，十六椎下有阳关）
<strong>大椎</strong>，在第一椎陷者中，三阳督脉之会，刺入五分，灸九壮。
<strong>陶道</strong>，在大椎节下间，督脉、足太阳之会，俯而取之，刺入五分，留五呼，灸五壮。
<strong>身柱</strong>，在第三椎节下间，督脉气所发，俯而取之，刺入五分，留五呼，灸三壮。（气府论注云∶灸五壮。）
<strong>神道</strong>，在第五椎节下间，督脉气所发，俯而取之，刺入五分，留五呼，灸三壮。（气府论注云∶灸五壮。）
<strong>至阳</strong>，在第七椎节下间，督脉气所发，俯而取之，刺入五分，灸三壮。
<strong>筋缩</strong>，在第九椎节下间，督脉气所发，俯而取之，刺入五分，灸三壮。（气府论注云灸五壮。）
<strong>脊中</strong>，在第十一椎节下间，督脉气所发，俯而取之，刺入五分，不可灸，灸则令人痿。
<strong>悬枢</strong>，在第十三椎节下间，督脉气所发，伏而取之，刺入三分，灸三壮。
<strong>命门</strong>，一名属累，在十四椎节下间，督脉气所发，伏而取之，刺入五分，灸三壮。
<strong>腰俞</strong>，一名背解，一名髓空，一名腰户，在第二十一椎节下间，督脉气所发，刺入三分，留七呼，灸五壮。（气府论注云∶刺入三分。热注、水穴注同。热穴注作二寸，缪刺论同。）
<strong>长强</strong>，一名气之阴，在脊端，督脉别络，少阴所结，刺入三分，留七呼，灸三壮。（气府论注及水穴注云刺入二分。）
