<strong>附分</strong>，在第二椎下，附项内廉，两傍各三寸，足太阳之会。刺入八分，灸五壮。
<strong>魄户</strong>，在第三椎下，两傍各三寸，足太阳脉气所发，刺入三分，灸五壮。
<strong>神堂</strong>，在第五椎下，两傍各三寸陷者中，足太阳脉气所发，刺入三分，灸五壮。
<strong>噫嘻</strong>，在肩内廉，侠第六椎下，两傍各三寸，以手痛按之，病患言噫嘻，是穴，足太阳脉气所发，刺入六分，灸五壮。（骨空注云∶令病患呼噫嘻之言，则指下动矣。灸三壮。）
<strong>膈关</strong>，在第七椎下，两傍各三寸陷者中，足太阳脉气所发，正坐开肩取之，刺入五分，灸三壮。（气府论注云灸五壮。）
<strong>魂门</strong>，在第九椎下，两傍各三寸陷者中，足太阳脉气所发，正坐取之，刺入五分，灸五壮。
<strong>阳纲</strong>，在第十椎下，两傍各三寸陷者中，足太阳脉气所发，正坐取之，刺入五分，灸三壮。
<strong>意舍</strong>，在第十一椎下，两傍各三寸陷者中，足太阳脉气所发，刺入五分，灸三壮。
<strong>胃仓</strong>，在第十二椎下，两傍各三寸陷者中，足太阳脉气所发，刺入五分，灸三壮。
<strong>肓门</strong>，在第十三椎下，两傍各三寸，入肘间，足太阳脉气所发，刺入五分，灸三壮。（经云∶与鸠尾相值。）
<strong>志室</strong>，在第十四椎下，两傍各三寸陷者中，足太阳脉气所发，正坐取之，刺入五分，灸三壮。（气府注云灸五壮。）
<strong>胞肓</strong>，在第十九椎下，两傍各三寸陷者中，足太阳脉气所发，伏而取之，刺入五分，灸三壮。（气府注云灸五壮。）
<strong>秩边</strong>，在第二十一椎下，两傍各三寸陷者中，足太阳脉气所发，伏而取之，刺入五分，灸三壮。
