<strong>气户</strong>，在巨骨下，输府两傍各二寸陷者中，足阳明脉气所发，仰而取之，刺入四分，灸五壮。（气府论注云∶去膺窗上四寸八分，灸三壮。）
<strong>库房</strong>，在气户下一寸六分陷者中，足阳明脉气所发，仰而取之，刺入四分，灸五壮。（气府论注云∶灸三壮。）
<strong>屋翳</strong>，在库房下一寸六分，刺入四分，灸五壮。（气府论注云∶在气户下三寸二分，灸三壮。）
<strong>膺窗</strong>，在屋翳下一寸六分，刺入四分，灸五壮。（气府论注云∶在胸两傍侠中行各四寸，巨骨下四寸八分陷者中，足阳明脉气所发，仰而取之。）
<strong>乳中</strong>，禁不可刺灸，灸刺之，不幸生蚀疮，疮中有脓血清汁者可治，疮中有息肉若蚀疮者死。
<strong>乳根</strong>，在乳下一寸六分陷者中，足阳明脉气所发，仰而取之，刺入四分，灸五壮。（气府论注云∶灸三壮。）
