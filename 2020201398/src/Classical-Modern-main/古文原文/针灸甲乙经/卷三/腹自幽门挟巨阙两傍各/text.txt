<strong>幽门</strong>，一名上门，在巨阙两傍各五分陷者中，冲脉、足少阴之会，刺入五分（气府论注云∶刺入一寸），灸五壮。
<strong>通谷</strong>，在幽门下一寸陷者中，冲脉、足少阴之会，刺入五分（气府论注云∶刺入一寸），灸五壮。
<strong>阴都</strong>，一名食宫，在通谷下一寸，冲脉、足少阴之会，刺入一寸，灸五壮。
<strong>石关</strong>，在阴都下一寸，冲脉、足少阴之会，刺入一寸，灸五壮。
<strong>商曲</strong>，在石关下一寸，冲脉、足少阴之会，刺入一寸，灸五壮。
<strong>肓俞</strong>，在商曲下一寸，直脐傍五分，冲脉、足少阴之会，刺入一寸，灸五壮。
<strong>中注</strong>，在肓俞下一寸，冲脉、足少阴之会，刺入一寸，灸五壮。（《素问》水穴论注云∶在脐下五分，两旁相去任脉各五分。）
<strong>四满</strong>，一名髓府，在中注下一寸，冲脉、足少阴之会，刺入一寸，灸五壮。
<strong>气穴</strong>，一名胞门，一名子户，在四满下一寸，冲脉、足少阴之会，刺入一寸，灸五壮。
<strong>大赫</strong>，一名阴维，一名阴关，在气穴下一寸，冲脉、足少阴之会，刺入一寸，灸五壮。
<strong>横骨</strong>，一名下极，在大赫下一寸，冲脉、足少阴之会，刺入一寸，灸五壮。
