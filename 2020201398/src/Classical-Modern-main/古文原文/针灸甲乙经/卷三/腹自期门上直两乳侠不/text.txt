<strong>期门</strong>，肝募也，在第二肋端，不容傍各一寸五分，上直两乳，足太阴厥阴、阴维之会，举臂取之，刺入四分，灸五壮。
<strong>日月</strong>，胆募也，在期门下一寸五分，足太阴、少阳之会，刺入七分，灸五壮。（气府论注云∶在第三肋端，横直心蔽骨傍各二寸五分，上直两乳。）
<strong>腹哀</strong>，在日月下一寸五分，足太阴、阴维之会，刺入七分，灸五壮。
<strong>大横</strong>，在腹哀下三寸，直脐傍，足太阴、阴维之会，刺入七分，灸五壮。
<strong>腹屈</strong>，一名腹结，在大横下一寸三分，刺入七分，灸五壮。
<strong>府舍</strong>，在腹结下三寸，足太阴、阴维、厥阴之会，此脉上下入腹络胸，结心肺，从胁上至肩，比太阴，三阴阳明支别，刺入七分，灸五壮。
<strong>冲门</strong>，一名慈宫，上去大横五寸，在府舍下，横骨两端约文中动脉，足太阴、厥阴之会，刺入七分，灸五壮。
