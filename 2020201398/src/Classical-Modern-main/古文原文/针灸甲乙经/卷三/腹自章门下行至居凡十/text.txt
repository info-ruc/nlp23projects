<strong>章门</strong>，脾募也，一名长平，一名胁，在大横外，直脐季胁端，足厥阴、少阳之会，侧卧屈上足，伸下足，举臂取之，刺入八分，留六呼，灸三壮。
<strong>带脉</strong>，在季胁下一寸八分，刺入六分，灸五壮。（气府论注云∶足少阳、带脉二经之会。）
<strong>五枢</strong>，在带脉下三寸，一曰在水道傍一寸五分，刺入一寸，灸五壮。（气府论注云∶足少阳、带脉二经之会。）
<strong>京门</strong>，肾募也，一名气府，一名气俞，在监骨下，腰中挟脊，季肋下一寸八分，刺入三分，留七呼，灸三壮。
<strong>维道</strong>，一名外枢，在章门下五寸三分，足少阳、带脉之会，刺入八分，灸三壮。
<strong>居</strong>，在章门下八寸三分，监骨上陷者中，阳跷、足少阳之会，刺入八分，灸三壮。（气府论注∶监骨作骼骨）
