膀胱出于至阴。<strong>至阴</strong>者，金也。在足小指外侧，去爪甲角如韭叶，足太阳脉之所出也，为井，刺入三分，留五呼，灸五壮。
<strong>通谷</strong>者，水也。在足小指外侧，本节前陷者中，足太阳脉之所溜也，为荥。刺入二分，留五呼。
<strong>束骨</strong>者，木也。在足小指外侧，本节后陷者中，足太阳脉之所注也，为俞。刺入三分，灸三壮。（气穴论注云∶本节后赤白肉际。）
<strong>京骨</strong>，在足外侧大骨下，赤白肉际陷者中，按而得之，足太阳脉之所过也，为原。刺入三分，留七呼，灸三壮。
<strong>申脉</strong>，阳跷所生也，在足外踝下（刺腰痛论注云∶外踝下五分）陷者中，容爪甲许，刺入三分，留六呼，灸三壮。
<strong>金门</strong>，在足太阳一空，在足外踝下，一名关梁，阳维所别属也，刺入三分，灸三壮。
<strong>仆参</strong>，一名安邪，在跟骨下陷者中（刺腰痛论注云∶陷者中细脉动应手），拱足得之，足跗阳（气穴论注作付阳），阳跷之，在足外踝上三寸，太阳前，少阳后，筋骨间，刺入六分，留七呼，灸三壮。
<strong>飞扬</strong>，一名厥阳，在足外踝上七寸，足太阳络，别走少阴者，刺入三分，灸三壮。
<strong>承山</strong>，一名鱼腹，一名肉柱，在兑肠下分肉间陷者中，刺入七分，灸三壮。
<strong>承筋</strong>，一名肠，一名直肠，在肠中央陷者中，足太阳脉气所发，禁不可刺，灸三壮。（刺腰痛论注云∶在中央。）
<strong>合阳</strong>，在膝约文中央下二寸，刺入六分，灸五壮。
<strong>委中</strong>者，土也。在中央约文中动脉，足太阳脉气之所入也，为合。刺入五分，留七呼，灸三壮。（《素问》骨空论注云∶谓膝解之后，曲脚之中，背面取之。刺腰痛论注云∶在膝后屈处。）
<strong>昆仑</strong>，火也。在足外踝后，跟骨上陷中，细脉动应手，足太阳脉之所行也，为经。刺入五分，留十呼，灸三壮。
<strong>委阳</strong>，三焦下辅俞也，在足太阳之前，少阳之后，出于中外廉两筋间，承扶下六寸，此足太阳之别络也，刺入七分，留五呼，灸三壮，屈身而取之。
<strong>浮</strong>，在委阳上一寸，屈膝得之，刺入五分，灸三壮。
<strong>殷门</strong>，在肉下六寸，刺入五分，留七呼，灸三壮。
<strong>承扶</strong>，一名肉，一名阴关，一名皮部，在尻臀下，股阴肿上约文中，刺入二寸，留七呼，灸三壮。
欲令灸发者，灸履HT（音遍）熨之，三日即发。
