（一）根，作脯食之良。〔证〕
（二）热毒肿，捣根及叶封之。〔证〕
（三）杖疮、金疮，取叶贴之，永不畏风。〔证〕
（四）又瘫缓及丹石风毒，石热发毒。明耳目，利腰膝∶则取其子末之，投酒中浸经三日，每日饮三两盏，随性多少。〔证〕
（五）欲散支节筋骨烦热毒。则食前取子三七粒，熟吞之，十服后甚食。〔证〕
（六）细切根如小豆大，拌面作饭煮食，（消胀壅）尤良。〔证〕
（七）又，皮毛间习习如虫行，煮根汁浴之。夏浴慎风。却入其子炒过，末之如茶，煎三匕，通利小便。〔证〕
