（一）主通鼻、耳气，补虚劳不足。〔心·嘉〕
（二）谨按∶干柿，浓肠胃，温中，健脾胃气，消宿血。〔心·嘉〕
（三）又，红柿∶补气，续经脉气。〔嘉〕
（四）又，柿∶涩下焦，健脾胃气，消宿血。作饼及糕，与小儿食，治秋痢。〔嘉〕
（五）又，研柿，先煮粥欲熟，即下柿。更三两沸，与小儿饱食，并奶母吃亦良。〔嘉〕
（六）又，干柿二斤，酥一斤，蜜半升。先和酥、蜜，铛中消之。下柿，煎十数沸，不津器贮之。每日空腹服三五枚。疗男子、女人脾虚、腹肚薄，食不消化。面上黑点，久服甚良。〔嘉〕
