（一）杀三虫，止心痛。〔嘉〕
（二）又，女人阴中生疮，如虫咬、疼痛者，可生捣叶，绵裹内阴中，日三、四易，瘥。亦煮汁洗之。今案∶煮皮洗之良。〔心·嘉〕
（三）又，三月三日收花晒干，杵末，以水服二钱匕。小儿半钱，治心腹痛。〔嘉〕
（四）又，秃疮∶收未开花阴干，与桑椹赤者，等分作末，以猪脂和。先用灰汁洗去疮痂，即涂药。〔嘉〕
（五）又云，桃能发诸丹石，不可食之。生者尤损人。〔心·嘉〕
（六）又，白毛∶主恶鬼邪气。胶亦然。〔嘉〕
（七）又，桃符及奴∶主精魅邪气。符，煮汁饮之。奴者，丸、散服之。〔嘉〕
（八）桃人∶每夜嚼一颗，和蜜涂手、面良。〔嘉〕
