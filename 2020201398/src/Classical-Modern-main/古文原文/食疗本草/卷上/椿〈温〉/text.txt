（一）动风，熏十二经脉、五脏六腑。多食令人神不清，血气微。〔嘉〕
（二）又，女子血崩及产后血不止，月信来多，可取东引细根一大握洗之，以水一大升煮，分再服便断。亦止赤带下。〔嘉〕
（三）又，椿俗名猪椿。疗小儿疳痢，可多煮汁后灌之。〔嘉〕
（四）又，取白皮一握，仓粳米五十粒，葱白一握，甘草三寸炙，豉两合。以水一升，煮取半升，顿服之。小儿以意服之。枝叶与皮功用皆同。〔嘉〕
