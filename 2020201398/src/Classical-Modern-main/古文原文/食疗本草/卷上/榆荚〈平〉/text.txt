（一）上疗小儿痫疾，（小便不利）。〔卷·证〕
（二）又方，患石淋、茎又暴赤肿者∶榆皮三两，熟捣，和三年米醋滓封茎上。日六七遍易。〔卷·嘉·证〕
（三）又方，治女人石痈、妒乳肿。〔卷·嘉〕
（四）案经∶宜服丹石人。取叶煮食，时服一顿亦好。高昌人多捣白皮为末，和菹菜食之甚美。消食，利关节。〔卷·嘉·证〕
（五）又，其子可作酱，食之甚香。然稍辛辣，能助肺气。杀诸虫，下（气，令人能食。又）心腹间恶气，内消之。陈滓者久服尤良。〔卷·嘉·证〕
（六）又，涂诸疮癣妙。〔卷·证〕
（七）又，卒冷气心痛，食之瘥。〔卷·嘉·证〕
