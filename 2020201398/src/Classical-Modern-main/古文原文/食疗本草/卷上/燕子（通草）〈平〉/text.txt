（一）上主利肠胃，令人能食。下三焦，除恶气。和子食更良。江北人多不识此物，即南方人食之。〔卷·嘉〕
（二）又，主续五脏音声及气，使人足气力。〔卷·嘉〕
（三）又，取枝叶煮饮服之，治卒气奔绝。亦通十二经脉。其茎为（通）草，利关节拥塞不通之气。今北人只识草，而不委子功。（其皮不堪食）。〔卷·嘉〕
（四）煮饮之，通妇人血气。浓煎三、五盏，即便通。〔证〕
（五）又，除寒热不通之气，消鼠、金疮、折。煮汁酿酒妙。〔证〕
