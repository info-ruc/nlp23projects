（一）主中风、伤寒头痛。〔嘉〕
（二）又，疔肿困重，生捣苍耳根、叶，和小儿尿绞取汁，冷服一升，日三度，甚验。〔嘉〕
（三）拔疔肿根脚。〔证〕
（四）又，治一切风∶取嫩叶一石，切，捣和五升麦，团作块。于蒿、艾中盛二十日，状成曲。取米一斗，炊作饭。看冷暖，入苍耳麦曲，作三大升酿之。封一十四日成熟。取此酒，空心暖服之，神验。封此酒可两重布，不得全密，密则溢出。〔证〕
（五）又，不可和马肉食。〔证〕
