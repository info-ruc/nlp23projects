（一）上主治五脏不足，伤中气绝，利益十二经脉、廿五络血气。生吃（微）动气，蒸熟为上。〔卷·心·嘉〕
（二）又方，（熟）去心，曝干为末，着蜡及蜜，等分为丸服。（日服三十丸），令（人）不饥。学仙人最为胜。〔卷·嘉〕
（三）若雁腹中者，空腹服之七枚，身轻，能登高涉远。采其雁（食）之，或粪于野田中，经年犹生。〔卷·嘉〕
（四）又，或于山岩石下息、粪中者。不逢阴雨，数年不坏。〔卷·嘉〕
（五）又，诸飞鸟及猿猴，藏之于石室之内，其猿、鸟死后，经数百年者，取得之服，永世不老也。〔卷·嘉〕
（六）其子房及叶皆破血。〔卷·嘉〕
（七）又，根停久者，即有紫色。叶亦有褐色，多采食之，令人能变黑如。〔卷〕
