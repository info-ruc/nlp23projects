（一）粒大者，主上气咳嗽，久风湿痹。〔证〕
（二）又，患齿痛，醋煎含之。〔嘉·证〕
（三）又，伤损成疮中风，以面裹作馄饨，灰中炮之，使熟断开口，封其疮上，冷，易热者，三五度易之。亦治伤损成弓风。〔嘉·证〕
（四）又去久患口疮，去闭口者，以水洗之，以面拌煮作粥，空心吞之三、五匙，（以）饭压之。（重者可）再服，（以）瘥（为度）。〔嘉·证〕
（五）又，椒∶温，辛，有毒。主风邪腹痛，寒痹。温中，去齿痛，坚齿发，明目，止呕逆，灭瘢，生毛发，出汗，下气，通神，去老，益血，利五脏。治生产后诸疾，下乳汁。久服令人气喘促。十月勿食，及闭口者大忌，子细黑者是。秦椒白色也。〔嘉·证〕
（六）除客热，不可久食，钝人性灵。〔心〕
