（一）饵黄精，能老不饥。其法∶可取瓮子去底，釜上安置令得，所盛黄精令满。密盖，蒸之。令气溜，即曝之。第二遍蒸之亦如此。九蒸九曝。凡生时有一硕，熟有三、四斗。蒸之若生，则刺人咽喉。曝使干，不尔朽坏。〔证〕
（二）其生者，若初服，只可一寸半，渐渐增之。十日不食，能长服之，止三尺五寸。
服三百日后，尽见鬼神。饵必升天。〔证〕
（三）根、叶、花、实，皆可食之。但相对者是，不对者名偏精。〔证〕
