（一）上止渴，（益气），除烦热。多食令人阴下痒湿，生疮。〔卷·证〕
（二）又，发瘅黄，动宿冷病，患症瘕人不可食瓜。（若食之饱胀，入水自消。）〔卷·心·证〕
（三）其瓜蒂∶主治身面四肢浮肿，杀蛊，去鼻中息肉，阴瘅黄及急黄。〔卷·证〕
（四）又，生瓜叶∶捣取汁，治人头不生毛发者，涂之即生。〔卷·证〕
（五）案经∶多食令人羸虚弱，脚手少力。其子热，补中焦，宜人。其肉止渴，利小便，通三焦间拥塞气。〔卷·证〕
（六）又方，瓜蒂七枚，丁香七枚，（小豆七粒），捣为末，吹（黑豆许于）鼻中，少时治痈气，黄汁即出，瘥。〔卷·证〕
（七）又，补中打损折，碾末酒服去瘀血，治小儿疳。《龙鱼河图》云∶瓜有两鼻者杀人。沉水者杀人。食多饱胀，可食盐，化成水。〔证〕
（八）寒，有毒。止渴，除烦热，多食令人阴下湿痒，生疮。动宿冷病，发虚热，破腹。
又，令人弱，脚手无力。少食即止渴，利小便，通三焦间拥塞气。兼主口鼻疮。〔嘉补〕
（九）叶∶治人无发，捣汁涂之即生。〔嘉补〕
