（一）利五脏，补筋脉。主消谷能食。若食多，则令人多忘。〔心·证〕
（二）又，食着诸毒肉，吐、下血不止，顿黄者∶取净胡荽子一升，煮使腹破，取汁停冷，服半升，一日一夜二服即止。〔证〕
（三）又，狐臭齿病患不可食，疾更加。久冷人食之，脚弱。患气，弥不得食。〔证〕
（四）又，不得与斜蒿同食。食之令人汗臭，难差。〔证〕
（五）不得久食，此是熏菜，损人精神。〔证〕
（六）秋冬捣子，醋煮熨肠头出，甚效。〔证〕
（七）可和生菜食，治肠风。热饼裹食甚良。〔证〕
（八）利五脏不足，不可多食，损神。〔心〕
（九）味辛温一云微寒，微毒。消谷，治五脏，补不足。利大小肠，通小腹气，拔四热，止头痛，疗沙疹，豌豆疮不出，作酒之立出。通心窍，久食令人多忘。发腋臭、香港脚。〔嘉补〕
（十）根∶发痼疾。〔嘉补〕
（十一）子∶主小儿秃疮，油煎敷之。亦主蛊、五痔及食肉中毒下血∶煮，冷取汁服。并州人呼为 香荽 。入药炒用。〔嘉补〕
