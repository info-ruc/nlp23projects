（一）难消，动热风。不宜多食。〔心〕
（二）虽动诸病，犹压丹石。能练五脏滓秽，续精神。其叶可煮作菜食，甚利耳目，下气。其（茎）为灰，洗六畜疮疥及马扫蹄至神。〔心〕
（三）味甘平，寒，无毒。实肠胃，益气力，久食动风，令人头眩。和猪肉食之，患热风，脱人眉须。虽动诸病，犹挫丹石。能炼五脏滓秽，续精神。作饭与丹石人食之，良。其饭法∶可蒸使气馏，于烈日中曝，令口开。使舂取人作饭。叶作茹食之，下气，利耳目。多食即微泄。烧其穣作灰，淋洗六畜疮，并驴马躁蹄。〔嘉补〕
