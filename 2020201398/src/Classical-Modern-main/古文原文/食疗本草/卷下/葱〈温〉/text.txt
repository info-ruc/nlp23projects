（一）叶∶温。白∶平。主伤寒壮热、出汗；中风，面目浮肿，骨节头疼，损发鬓。〔证〕
（二）葱白及须∶平。通气，主伤寒头痛。〔证〕
（三）又，治疮中有风水，肿疼、秘涩∶取青叶同干姜、黄相和，煮作汤，浸洗之，立愈。〔嘉·证〕
（四）冬葱最善，宜冬月食，不宜多。只可和五味用之。虚人患气者，多食发气，上冲人，五脏闭绝，虚人胃。开骨节，出汗，故温尔。〔嘉·证〕
（五）少食则得，可作汤饮。不得多食，恐拔气上冲人，五脏闷绝。切不可与蜜相和，食之促人气，杀人。〔证〕
（六）又，止血衄，利小便。〔证〕
