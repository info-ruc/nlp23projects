（一）消食，下气，治黄胆，利小便。根主消渴，治热毒风肿。食，令人气胀满。〔嘉·证〕
（二）其子∶九蒸九曝，捣为粉，服之长生。压油，涂头，能变蒜发。〔嘉〕
（三）又，研子入面脂，极去皱。〔嘉〕
（四）又，捣子，水和服，治热黄、结实不通，少顷当泻一切恶物，沙石草发并出。又利小便。〔嘉〕
（五）又，女子妒乳肿，取其根生捣后，和盐醋浆水煮，取汁洗之，五、六度瘥。又捣和鸡子白封之，亦妙。〔嘉〕
