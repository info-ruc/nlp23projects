（一）轻身耐老。疗金疮、生肌肉∶生捣薤白，以火封之。更以火就炙，令热气彻疮中，干则易之。〔证〕
（二）疗诸疮中风水肿，生捣，热涂上，或煮之。〔嘉〕
（三）白色者最好。虽有辛气，不荤人五脏。〔嘉·证〕
（四）又，发热病，不宜多食。三月勿食生者。〔证〕
（五）又，治寒热，去水气，温中，散结气∶可作羹。〔证〕
（六）（心腹胀满）∶可作宿菹，空腹食之。〔心〕
（七）又，治女人赤白带下。〔证〕
（八）学道人长服之，可通神灵，甚安魂魄，益气，续筋力。〔心·嘉·证〕
（九）骨在咽不去者，食之即下。〔证〕
