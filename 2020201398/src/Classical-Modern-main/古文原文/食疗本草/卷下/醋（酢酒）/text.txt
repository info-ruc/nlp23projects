（一）多食损人胃。消诸毒瓦斯，煞邪毒。能治妇人产后血气运∶取美清醋，热煎，稍稍含之即愈。〔心·嘉〕
（二）又，人口有疮，以黄皮醋渍，含之即愈。〔嘉〕
（三）又，牛马疫病，和灌之。〔嘉〕
（四）服诸药，不可多食。不可与蛤肉同食，相反。〔嘉〕
（五）又，江外人多为米醋，北人多为糟醋。发诸药，不可同食。〔嘉〕
（六）（酢）研青木香服之，止卒心痛、血气等。〔心·嘉〕
（七）又，大黄涂肿，米醋飞丹用之。〔嘉〕
（八）治癖，醋煎大黄，生者甚效。〔证〕
（九）用米醋佳，小麦醋不及。糟多妨忌。大麦醋，微寒。余如小麦（醋）也。〔证〕
（十）气滞风壅，手臂、脚膝痛∶炒醋糟裹之，三两易，当差。人食多，损腰肌脏。〔证〕
