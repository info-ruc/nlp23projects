（一）以纯苦酒一斗渍之，三日出，百蒸百曝，好裹藏之。远行一餐，十日不饥。重餐，四百九十日不饥。〔嘉〕
（二）又方，以米一斗，赤石脂三斤，合以水渍之，令足相淹。置于暖处二三日。上青白衣，捣为丸，如李大。日服三丸，不饥。〔嘉〕
（三）谨按∶《灵宝五符经》中，白鲜米九蒸九曝，作辟谷粮。此文用青粱米，未见有别出处。其米微寒，常作饭食之。涩于黄，如白米，体性相似。〔嘉〕
