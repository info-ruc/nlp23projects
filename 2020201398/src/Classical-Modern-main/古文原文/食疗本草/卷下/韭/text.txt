（一）冷气人，可煮，长服之。〔心〕
（二）热病后十日，不可食热韭，食之即发困。〔嘉〕
（三）又，胸痹，心中急痛如锥刺，不得俯仰，白汗出。或痛彻背上，不治或至死∶可取生韭或根五斤，洗，捣汁灌少许，即吐胸中恶血。〔嘉〕
（四）亦可作菹，空心食之，甚验。此物炸熟，以盐、醋空心吃一碟，可十顿以上。甚治胸膈咽气，利胸膈，甚验。〔证〕
（五）初生孩子，可捣根汁灌之，即吐出胸中恶血，永无诸病。〔证〕
（六）五月勿食韭。若值时馑之年，可与米同功。种之一亩，可供十口食。〔证〕
