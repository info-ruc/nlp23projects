（一）治大小便不通，发落，破血，不饥，能寒。取汁煮粥，去五脏风，润肺，治关节不通，发落，通血脉，治气。〔证〕
（二）青叶∶甚长发。〔证〕
（三）研麻子汁，沐发即生长。〔证〕
（四）（消渴）∶麻子一升捣，水三升，煮三、四沸，去滓冷服半升，日三，五日即愈。〔心〕
（五）麻子一升，白羊脂七两，蜡五两，白蜜一合，和杵，蒸食之，不饥。〔证〕
（六）《洞神经》又取大麻，日中服子末三升。东行茱萸根八升，渍之。平旦服之二升，至夜虫下。〔证〕
（七）要见鬼者，取生麻子，菖蒲，鬼臼等分杵为丸，弹子大。每朝向日服一丸。服满百日即见鬼也。〔证〕
