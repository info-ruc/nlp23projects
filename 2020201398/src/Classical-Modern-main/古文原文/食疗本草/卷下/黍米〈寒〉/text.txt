（一）患鳖瘕者，以新熟赤黍米，淘取泔汁，生服一升，不过三两度愈。〔嘉〕
（二）谨按∶性寒，有少毒。不堪久服，昏五脏，令人好睡。仙家重此。作酒最胜余米。
（三）又，烧为灰，和油涂杖疮，不作KT，止痛。〔嘉〕
（四）不得与小儿食之，令儿不能行。若与小猫、犬食之，其脚便曲，行不正。缓人筋骨，绝血脉。〔心·嘉〕
（五）合葵菜食之，成痼疾。于黍米中藏干脯通。《食禁》云∶牛肉不得和黍米、白酒食之，必生寸白虫。〔证〕
（六）黍之茎穗∶人家用作提拂，以将扫地。食苦瓠毒，煮汁饮之即止。〔证〕
（七）又，破提扫煮取汁，浴之去浮肿。〔证〕
（八）又，和小豆煮汁，服之下小便。〔证〕
