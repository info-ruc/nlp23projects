（一）肝∶主明目，和决明子作丸服之。〔嘉〕
（二）又，主丹石人上冲眼暗不见物，可生食之，一如服羊子肝法。〔嘉〕
（三）兔头骨并同肉∶味酸。〔证〕
（四）谨按∶八月至十月，其肉酒炙吃，与丹石人甚相宜。注∶以性冷故也。大都绝人血脉，损房事，令人痿黄。〔嘉·证〕
（五）肉∶不宜与姜、橘同食之，令人卒患心痛，不可治也。〔证〕
（六）又，兔死而眼合者，食之杀人。二月食之伤神。〔证〕
（七）又，兔与生姜同食，成霍乱。〔证〕
