（一）山鸡∶主五脏气喘、不得息者。食之发五痔。和荞麦面食之，生肥虫。卵∶不与葱同食，生寸白虫。〔嘉〕
（二）又，野鸡∶久食令人瘦。又九月至十二月食之，稍有补。他月即发五痔及诸疮疥。〔嘉〕
（三）不与胡桃同食，即令人发头风，如在舡车内，兼发心痛。〔嘉·证〕
（四）亦不与豉同食。自死、足爪不伸，食之杀人。〔证〕
（五）菌子、木耳同食，发五痔，立下血。〔嘉〕
