（一）熊脂∶微寒，甘滑。冬中凝白时取之，作生，无以偕也。脂入拔白发膏中用，极良。脂与猪脂相和燃灯，烟入人目中，令失光明。缘熊脂烟损人眼光。〔证〕
（二）肉∶平，味甘，无毒。主风痹筋骨不仁。若腹中有积聚寒热者，食熊肉永不除差。〔证〕
（三）其骨煮汤浴之，主历节风，亦主小儿客忤。〔证〕
（四）胆∶寒。主时气盛热，疳，小儿惊痫。十月勿食，伤神。〔证〕
（五）小儿惊痫，熊胆两大豆许，和乳汁及竹沥服并得，去心中涎良。〔证〕
