（一）肉∶温。有小毒。主疮疥，补虚损，及女子阴痒绝产，小儿（阴）溃卵肿，煮炙任食之。良。又主五脏邪气，服之便瘥。空心服之佳。〔嘉·证〕
（二）肠肚∶微寒。患疮疥久不差，作羹食之。小儿惊痫及大人见鬼，亦作羹食之良。其狐魅状候∶或叉手有礼见人，或于静处独语，或形见人，或揖无度，或多语，或紧合口，叉手坐，礼度过，常尿屎乱放，此之谓也。如马疫亦同，灌鼻中便瘥。〔证〕
患蛊毒寒热，宜多服之。〔嘉〕
（三）头∶烧，辟邪。〔证〕
