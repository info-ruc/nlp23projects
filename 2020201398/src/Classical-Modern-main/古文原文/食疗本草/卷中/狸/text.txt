（一）骨∶主痔病。作羹食之，不与酒同食。〔嘉〕
（二）其头烧作灰，和酒服二钱匕，主痔。〔嘉〕
（三）又，食野鸟肉中毒，狸骨灰服之瘥。〔嘉〕
（四）炙骨和麝香、雄黄为丸服，治痔及疮。〔嘉〕
（五）粪∶烧灰，主鬼疟。〔嘉〕
（六）尸疰，腹痛，痔，（骨）炙之令香，末，酒服二钱，十服后见验。头骨最妙。〔证〕
（七）治尸疰邪气，烧为灰，酒服二钱，亦主食野鸟肉物中毒肿也。再服之即瘥。〔证〕
（八）五月收者粪，极神妙。正月勿食，伤神。〔证〕
