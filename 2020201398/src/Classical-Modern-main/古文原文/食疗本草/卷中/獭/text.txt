（一）獭肝∶主疰病相染，一门悉患者，以肝一具，火炙，末以水和方寸匕服之，日再服。〔嘉〕
（二）患咳嗽者，烧为灰，酒服之。〔证〕
（三）肉∶性寒，无毒。煮汁主治时疫及牛马疫，皆煮汁停冷灌之。〔证〕
（四）又，若患寒热毒，风水虚胀，即取水獭一头，剥去皮，和五脏、骨、头、尾等，炙令干。杵末，水下方寸匕，日二服，十日瘥。〔证〕
（五）谨按∶服之下水胀，但热毒风虚胀，服之即瘥。若是冷气虚胀食，益虚肿甚也。只治热，不治冷，不可一概尔。〔嘉〕
