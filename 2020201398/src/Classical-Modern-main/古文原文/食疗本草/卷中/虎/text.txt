（一）肉∶食之入山，虎见有畏，辟三十六种精魅。〔嘉〕
（二）又，眼睛∶主疟病，辟恶，小儿热、惊悸。〔嘉〕
（三）胆∶主小儿疳痢，惊神不安，研水服之。〔嘉〕
（四）骨∶煮汤浴，去骨节风毒。〔嘉〕
（五）又，主腰膝急疼，煮作汤浴之。或和醋浸亦良。主筋骨风急痛，胫骨尤妙。〔证〕
（六）又，小儿初生，取骨煎汤浴，其孩子长大无病。〔证〕
（七）又，和通草煮汁，空腹服半升。覆盖卧少时，汗即出。治筋骨节急痛。切忌热食，损齿。小儿齿生未足，不可与食，恐齿不生。〔证〕
（八）又，正月勿食虎肉。〔证〕
（九）膏∶内下部，治五痔下血。〔嘉〕
