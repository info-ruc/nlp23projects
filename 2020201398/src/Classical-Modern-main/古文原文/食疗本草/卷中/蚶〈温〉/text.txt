（一）主心腹冷气，腰脊冷风。利五脏，健胃，令人能食。每食了，以饭压之。不尔令人口干。〔嘉补〕
（二）又云，温中，消食，起阳。味最重。出海中，壳如瓦屋。〔嘉补〕
（三）又云，蚶∶主心腹腰肾冷风，可火上暖之，令沸，空腹食十数个，以饮压之，大妙。〔嘉补〕
（四）又云，无毒。益血色。〔嘉补〕
（五）壳∶烧，以米醋三度淬后埋，令坏。醋膏丸，治一切血气、冷气、症癖。〔嘉补〕
