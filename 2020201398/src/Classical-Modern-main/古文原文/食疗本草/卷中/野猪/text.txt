（一）三岁胆中有黄，（研）和水服之，主鬼疰痫病。〔嘉·证〕
（二）又，其肉∶主癫痫，补肌肤，令人虚肥。雌者肉美。（其冬月在林中食橡子），肉色赤者，补人五脏，不发风虚气也。其肉胜家猪也。〔嘉·证〕
（三）又，胆∶治恶热毒邪气，内不发病，减药力，与家猪不同。〔嘉·证〕
（四）其膏∶炼令精细，以一匙和一盏酒服，日三服令妇人多乳。服十日，可供三、四孩子。〔嘉〕
（五）脂∶主妇人无乳者，服之即乳下。本来无乳者，服之亦有。〔证〕
（六）齿作灰服，主蛇毒。〔嘉〕
（七）青蹄者，不可食。〔证〕
