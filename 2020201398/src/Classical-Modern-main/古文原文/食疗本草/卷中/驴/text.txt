（一）肉∶主风狂，忧愁不乐，能安心气。〔嘉〕
（二）又，头∶去毛，煮汁以渍曲酝酒，去大风。〔嘉〕
（三）又，生脂和生椒熟捣，绵裹塞耳中，治积年耳聋。狂癫不能语、不识人者，和酒服三升良。〔嘉〕
（四）皮∶覆患疟人良。〔嘉〕
（五）又，和毛煎，令作胶，治一切风毒骨节痛，呻吟不止者，消和酒服良。〔嘉〕
（六）又，骨煮作汤，浴渍身，治历节风。〔嘉〕
（七）又，煮头汁，令服三二升，治多年消渴，无不瘥者。〔嘉〕
（八）又，脂和乌梅为丸，治多年疟。未发时服三十丸。〔嘉〕
（九）又，头中一切风，以毛一斤炒令黄，投一斗酒中，渍三日。空心细细饮，使醉。衣覆卧取汗。明日更依前服。忌陈仓米、麦面等。〔嘉〕
（十）卒心痛，绞结连腰脐者，取驴乳三升，热服之瘥。〔证〕
