（一）胆∶主除目中赤及热毒痛，点之良。〔证〕
（二）肉∶白煮食之，疗水肿脚满，下气。腹中有宿瘕不可食，害人。久服天门冬人，亦不可食。〔嘉·证〕
（三）刺在肉中，中风水肿痛者，烧鲤鱼眼睛作灰，内疮中，汁出即可。〔证〕
（四）谨按∶鱼血主小儿丹毒，涂之即瘥。〔证〕
（五）鱼鳞∶烧，烟绝，研。酒下方寸（匕），破产妇滞血。〔证〕
（六）脂∶主诸痫，食之良。〔证〕
（七）肠∶主小儿腹中疮。〔证〕
（八）鲤鱼∶不得和豆藿叶食之，成瘦。〔证〕
（九）其鱼子，不得合猪肝食之。〔证〕
（十）又，（凡修理），每断去脊上两筋及脊内黑血，此是毒故也。〔心·嘉·证〕
（十一）炙鲤鱼切忌烟，不得令熏着眼，损人眼光。三两日内必见验也。〔证〕
（十二）又，天行病后不可食，再发即死。〔心·嘉·证〕
（十三）又，（其在）砂石中者，（有）毒，多在脑髓中，不可食其头。〔心·嘉·证〕
