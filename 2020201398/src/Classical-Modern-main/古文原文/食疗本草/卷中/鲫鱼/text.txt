（一）食之平胃气，调中，益五脏，和作羹食良。〔嘉·证〕
（二）作食之，断暴下痢。和蒜食之，有少热；和姜酱食之，有少冷。〔心·证〕
（三）又，夏月热痢可食之，多益。冬月则不治也。〔证〕
（四）骨∶烧为灰，敷恶疮上，三、五次瘥。〔证〕
（五）又，鲫鱼与，其状颇同，味则有殊。是节化。鲫是稷米化之，其鱼肚上尚有米色。宽大者是鲫，背高肚狭小者是，其功不及鲫鱼。〔嘉〕
（六）谨按∶其子调中，益肝气。凡鱼生子，皆粘在草上及土中。寒冬月水过后，亦不腐坏。每到五月三伏时，雨中便化为鱼。〔心·嘉·证〕
（七）食鲫鱼不得食沙糖，令人成疳虫。丹石热毒发者，取茭首和鲫鱼作羹，食一两顿即瘥。〔证〕
