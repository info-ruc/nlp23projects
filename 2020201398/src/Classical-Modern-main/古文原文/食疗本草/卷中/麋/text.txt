（一）肉∶益气补中，治腰脚。不与雉肉同食。〔嘉〕
（二）谨按∶肉多无功用。所食亦微补五脏不足气。多食令人弱房，发香港脚。〔嘉〕
（三）骨∶除虚劳至良。可煮骨作汁，酿酒饮之。令人肥白，美颜色。〔嘉〕
（四）其角∶补虚劳，填髓。理角法∶可五寸截之，中破，炙令黄香后，末和酒空腹服三钱匕。若卒心痛，一服立瘥。常服之，令人赤白如花，益阳道。不知何因，与肉功不同尔。亦可煎作胶，与鹿角胶同功。〔嘉〕
（五）茸∶甚胜鹿茸，仙方甚重。〔嘉〕
（六）又，丈夫冷气及风、筋骨疼痛，作粉长服。〔嘉〕
（七）又，于浆水中研为泥。涂面，令不皱，光华可爱。〔嘉〕
（八）又，常俗∶人以皮作靴，熏香港脚。〔嘉〕
