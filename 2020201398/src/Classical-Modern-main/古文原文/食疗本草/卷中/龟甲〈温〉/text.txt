（一）味酸。主除温瘴气，风痹，身肿，折。又，骨带入山林中，令人不迷路。其食之法，一如鳖法也。其中黑色者，常啖蛇，不中食之。其壳亦不堪用。〔证〕
（二）其甲∶能主女人漏下赤白、崩中，小儿囟不合，破症瘕、疟，疗五痔，阴蚀，湿痹，女子阴隐疮及骨节中寒热，煮汁浴渍之良。〔证〕
（三）又，已前都用水中龟，不用啖蛇龟。五月五日取头干末服之，亦令人长远入山不迷。〔证〕
（四）又方，卜师处钻了者，涂酥炙，细罗，酒下二钱，疗风疾。〔证〕
