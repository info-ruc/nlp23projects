（一）肉∶可食。以五味汁淹、炙食之，良。不得食其骨也。其骨能瘦人，使人缩小也。〔嘉·证〕
（二）谨按∶主下焦弱，理胃气。令人能食。〔嘉·证〕
（三）其皮可烧灰，和酒服。及炙令黄，煮汁饮之，主胃逆。细锉，炒令黑，入丸中治肠风，鼠奶痔，效。〔嘉·证〕
（四）（其脂）∶主肠风、痔。可煮五金八石。与桔梗、麦门冬反恶。〔嘉·证〕
（五）又有一种，村人谓之豪猪，取其肚烧干，和肚屎用之。捣末细罗。每朝空心温酒调二钱匕。有患水病鼓胀者，服此豪猪肚一个便消。瘥。此猪多食苦参，不理冷胀，只理热风水胀。形状样似鼠。〔证〕
