<strong>马思吉汤</strong>
补益，温中，顺气。
羊肉（一脚子，卸成事件）草果（五个）官桂（二钱）回回豆子（半升，捣碎，去皮）
上件，一同熬成汤，滤净，下熟回回豆子二合，香粳米一升，马思答吉一钱，盐少许，调和匀，下事件肉、芫荽叶。
<strong>大麦汤</strong>
温中下气，壮脾胃，止烦渴，破冷气，去腹胀。
羊肉（一脚子，卸成事件）草果（五个）大麦仁（二升，滚水淘洗净，微煮熟）
上件，熬成汤，滤净，下大麦仁，熬熟，盐少许，调和令匀，下事件肉。
<strong>八儿不汤</strong>
系西天茶饭名。补中，下气，宽胸膈。
羊肉（一脚子，卸成事件）草果（五个）回回豆子（半升，捣碎，去皮）萝卜（二个）
上件，一同熬成汤，滤净，汤内下羊肉，切如色数大，熟萝卜切如色数大，咱夫兰一钱，姜黄二钱，胡椒二钱，哈昔泥半钱，芫荽叶、盐少许，调和匀，对香粳米干饭食之，入醋少许。
<strong>沙乞某儿汤</strong>
补中，下气，和脾胃。
羊肉（一脚子，卸成事件）草果（五个）回回豆子（半升，捣碎，去皮）沙乞某儿（五个，系蔓菁）
上件，一同熬成汤，滤净，下熟回回豆子二合，香粳米一升。熟沙乞某儿切如色数大，下事件肉，盐少许，调和令匀。
<strong>苦豆汤</strong>
补下元，理腰膝，温中，顺气。
羊肉（一脚子，卸成事件）草果（五个）苦豆（一两，系葫芦巴。）
上件，一同熬成汤，滤净，下河西兀麻食或米心子，哈昔泥半钱，盐少许，调和。
<strong>木瓜汤</strong>
补中，顺气，治腰膝疼痛，香港脚不仁。
羊肉（一脚子，卸成事件）草果（五个）回回豆子（半升，捣碎，去皮）
上件，一同熬成汤，滤净，下香粳米一升，熟回回豆子二合，肉弹儿木瓜二斤，取汁，沙糖四两，盐少许，调和，或下事件肉。
<strong>鹿头汤</strong>
补益，止烦渴，治脚膝疼痛。
鹿头蹄（一副，退洗净，卸作块）
上件，用哈昔泥豆子大，研如泥，与鹿头蹄肉同拌匀，用回回小油四两同炒，入滚水熬
令软，下胡椒三钱，哈昔泥二钱，荜拨一钱，牛奶子一盏，生姜汁一合，盐少许，调和。一法用鹿尾取汁，入姜末、盐，同调和。
<strong>松黄汤</strong>
补中益气，壮筋骨。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，熟羊胸子一个，切作色数大，松黄汁二合，生姜汁半合，一同下炒，葱、盐、醋、芫荽叶，调和匀。对经卷儿食之。
<strong>汤</strong>
补中益气，健脾胃。
羊肉（一脚子，卸成事件）草果（五个）回回豆子（半升，去皮）
上件，同熬成汤，滤净，熟干羊胸子一个，切片，炒三升，白菜或麻菜，一同下锅，盐调和匀。
<strong>大麦算子粉</strong>
补中益气，健脾胃。
羊肉（一脚子，卸成事件）草果（五个）回回豆子（半升，去皮）
上件，同熬成汤，滤净，大麦粉三斤，豆粉一斤，同作粉。羊肉炒细乞马，生姜汁二合，芫荽叶、盐、醋调和。
<strong>大麦片粉</strong>
补中益气，健脾胃。
羊肉（一脚子，卸成事件）草果（五个）良姜（二钱）
上件，同熬成汤，滤净，下羊肝酱，取清汁，胡椒五钱，熟羊肉切作甲叶，糟姜二两，瓜齑一两，切如甲叶，盐、醋调和，或浑汁亦可。
<strong>糯米粉粉</strong>
补中益气。
羊肉（一脚子，卸成事件）草果（五个）良姜（二钱）
上件，同熬成汤，滤净，用羊肝酱熬取清汁，下胡椒五钱，糯米粉二斤，与豆粉一斤，同作粉，羊肉切细乞马，入盐、醋调和，浑汁亦可。
<strong>河羹</strong>
补中益气。
羊肉（一脚子，卸成事件）草果（五个）
上件，同熬成汤，滤净，用羊肉切细乞马，陈皮五钱，去白，葱二两，细切，料物二钱，盐、酱拌馅儿，皮用白面三斤，作河，小油炸熟，下汤内，入盐调和，或清汁亦可。
<strong>阿菜汤</strong>
补中益气。
羊肉（一脚子，卸成事件）草果（五个）良姜（二钱）
上件，同熬成汤，滤净，下羊肝酱，同取清汁，入胡椒五钱。另羊肉切片，羊尾子一个，羊舌一个，羊腰子一副，各切甲叶；蘑菇二两，白菜，一同下，清汁、盐、醋调和。
<strong>鸡头粉雀舌子</strong>
补中，益精气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，用鸡头粉二斤，豆粉一斤，同和，切作子，羊肉切细乞马，生姜汁一合，炒葱调和。
<strong>鸡头粉血粉</strong>
补中，益精气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，用鸡头粉二斤，豆粉一斤，羊血和作粉，羊肉切细乞马炒，葱、醋一同调和。
<strong>鸡头粉撅面</strong>
补中，益精气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，用鸡头粉二斤，豆粉一斤，白面一斤，同作面。羊肉切片，儿乞马入炒，葱、醋一同调和。
<strong>鸡头粉粉</strong>
补中，益精气。
羊肉（一脚子，卸成事件）草果（五个）良姜（二钱）
上件，同熬成汤，滤净，用羊肝酱同取清汁，入胡椒一两，次用鸡头粉二斤，豆粉一斤，同作粉，羊肉切细乞马，下盐、醋调和。
<strong>鸡头粉馄饨</strong>
补中益气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，用羊肉切作馅，下陈皮一钱，去白，生姜一钱，细切，五味和匀，次用鸡头粉二斤，豆粉一斤，作枕头馄饨。汤内下香粳米一升，回回豆子二合，生姜汁二合，木瓜汁一合，同炒，葱、盐调和匀。
<strong>杂羹</strong>
补中益气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，羊头洗净二个，羊肚、肺各二具，羊白血双肠儿一副，并煮熟切，次用豆粉三斤，作粉，蘑菇半斤，杏泥半斤，胡椒一两，入青菜、芫荽炒，葱、盐、醋调和。
<strong>荤素羹</strong>
补中益气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，豆粉三斤，作片粉，精羊肉切条道乞马，山药一斤，糟姜二块，瓜齑一块，乳饼一个，胡萝卜十个，蘑菇半斤，生姜四两，各切，鸡子十个，打煎饼，切，用麻泥一斤，杏泥半斤，同炒，葱、盐、醋调和。
<strong>珍珠粉</strong>
补中益气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，羊肉切乞马，心、肝、肚、肺各一具，生姜二两，糟姜四两，瓜齑一两，胡萝卜十个，山药一斤，乳饼一个，鸡子十个，作煎饼，各切，次用麻泥一斤，同炒，葱、盐、醋调和。
<strong>黄汤</strong>
补中益气。
羊肉（一脚子，卸成事件）草果（五个）回回豆子（半升，捣碎，去皮）
上件，同熬成汤，滤净，下熟回回豆子二合，香粳米一升，胡萝卜五个，切，用羊后脚肉丸肉弹儿，肋枝一个，切，寸金姜黄三钱，姜末五钱，咱夫兰一钱，芫荽叶同盐、醋调和。
<strong>三下锅</strong>
补中益气。
羊肉（一脚子，卸成事件）草果（五个）良姜（二钱）
上件，同熬成汤，滤净，用羊后脚肉丸肉弹儿，丁头子，羊肉指甲匾食，胡椒一两，同盐、醋调和。
<strong>葵菜羹</strong>
顺气。治癃闭不通。性寒，不可多食。今与诸物同制造，其性稍温。
羊肉（一脚子，卸成事件）草果（五个）良姜（二钱）
上件，同熬成汤，熟羊肚、肺各一具，切，蘑菇半斤，切，胡椒五钱，白面一斤，拌鸡爪面，下葵菜炒，葱、盐、醋调和。
<strong>瓠子汤</strong>
性寒。主消渴，利水道。
羊肉（一脚子，卸成事件）草果（五个）
上件，同熬成汤，滤净，用瓠子六个，去穣皮，切掠，熟羊肉，切片，生姜汁半合，白面二两，作面丝同炒，葱、盐、醋调和。
<strong>团鱼汤</strong>
主伤中，益气，补不足。
羊肉（一脚子，卸成事件）草果（五个）
上件，熬成汤，滤净，团鱼五六个，煮熟，去皮、骨，切作块，用面二两，作面丝，生姜汁一合，胡椒一两，同炒，葱、盐、醋调和。
<strong>盏蒸</strong>
补中益气。
羊背皮或羊肉（三脚子，卸成事件）草果（五个）良姜（二钱）陈皮（二钱，去白小椒二钱）
上件，用杏泥一斤，松黄二合，生姜汁二合，同炒，葱、盐五味调匀，入盏内蒸令软熟，对经卷儿食之。
<strong>台苗羹</strong>
补中益气。
羊肉（一脚子，卸成事件）草果（五个）良姜（二钱）
上件，熬成汤，滤净，用羊肝下酱，取清汁，豆粉五斤，作粉，乳饼一个，山药一斤，胡萝卜十个，羊尾子一个，羊肉等，各切细，入台子菜、韭菜、胡椒一两，盐、醋调和。
<strong>熊汤</strong>
治风痹不仁，香港脚。
熊肉（二脚子，煮熟，切块）草果（三个）
上件，用胡椒三钱，哈昔泥一钱，姜黄二钱，缩砂二钱，咱夫兰一钱，葱、盐、酱一同调和。
<strong>鲤鱼汤</strong>
治黄胆。止渴，安胎。有宿瘕者，不可食之。
大新鲤鱼（十头，去鳞肚，洗净）小椒末（五钱）
上件，用芫荽末五钱，葱二两，切，酒少许，盐一同淹，拌清汁内，下鱼，次下胡椒末五钱，生姜末三钱，荜拨末三钱，盐、醋调和。
<strong>炒野狼汤</strong>
古本草不载野狼肉，今云性热，治虚弱。然食之末闻有毒。今制造用料物以助其味，暖五脏，温中。
野狼肉（一脚子，卸成事件）草果（三个）胡椒（五钱）哈昔泥（一钱）荜拨（二钱）缩砂（二钱）姜黄（二钱）咱夫兰（一钱）
上件，熬成汤，用葱、酱、盐、醋一同调和。
<strong>围像</strong>
补益五脏。
羊肉（一脚子，煮熟，切细）羊尾子（二个，熟，切细）藕（二枚）蒲笋（二斤）黄瓜（五个）生姜（半斤）乳饼（二个）糟姜（四两）瓜齑（半斤）鸡子（一十个，煎作饼）蘑菇（一斤）蔓菁菜韭菜（各切条道）
上件，用好肉汤，调麻泥二斤、姜末半斤，同炒。葱、盐、醋、调和，对胡饼食之。
<strong>春盘面</strong>
补中益气。
白面（六斤，切细面）羊肉（二脚子，煮熟，切条道乞马）羊肚肺（各一个，煮熟切）鸡子（五个，煎作饼，裁幡）生姜（四两，切韭黄（半斤）蘑菇（四两）台子菜蓼牙胭脂
上件，用清汁下胡椒一两，盐、醋调和。
<strong>皂羹面</strong>
补中益气。
白面（六斤，切细面）羊胸子（二个，退洗净，煮熟，切如色数块）
上件，用红曲三钱，淹拌，熬令软，同入清汁内，下胡椒一两，盐、醋调和。
<strong>山药面</strong>
补虚羸，益元气。
白面（六斤）鸡子（十个，取白）生姜汁（二合）豆粉（四两）
上件，用山药三斤，煮熟，研泥，同和面，羊肉二脚子，切丁头乞马，用好肉汤下炒，葱、盐调和。
<strong>挂面</strong>
补中益气。
羊肉（一脚子，切细乞马）挂面（六斤）蘑菇（半斤，洗净，切）鸡子（五个，煎作饼）糟姜（一两，切）瓜齑（一两，切）
上件，用清汁，下胡椒一两，盐、醋调和。
<strong>经带面</strong>
补中益气。
羊肉（一脚子，炒焦肉乞马）蘑菇（半斤，洗净，切）
上件，用清汁，下胡椒一两，盐、醋调和。
<strong>羊皮面</strong>
补中益气。
羊皮（二个，洗净，煮软）羊舌（二个，熟羊腰子四个，熟，各切如甲叶）蘑菇（一斤，洗净）糟姜（四两，各切如甲叶）
上件，用好肉酽汤或清汁，下胡椒一两，盐、醋调和。
<strong>秃秃麻食</strong>
系手撇面。补中益气。
白面（六斤、作秃秃麻食）羊肉（一脚子，炒焦肉乞马）
上件，用好肉汤下炒葱，调和匀，下蒜酪、香菜末。
<strong>细水滑<br/></strong><br/>绢边水滑一同。补中益气。
白面（六斤，作水滑）羊肉（二脚子，炒焦肉乞马）鸡儿（一个，熟，切丝）蘑菇（半斤，洗净，切）
上件，用清汁，下胡椒一两，盐、醋调和。
<strong>水龙子</strong>
补中益气。
羊肉（二脚子，熟，切作乞马）白面（六斤，切作钱眼子）鸡子（十个）山药（一斤）糟姜（四两）胡萝卜（五个）瓜齑（二两，各切细）三色弹儿（内一色肉弹儿，外二色粉，鸡子弹儿）
上件，用清汁，下胡椒二两，盐、醋调和。
<strong>马乞</strong>
系手搓面。或糯米粉，鸡头粉亦可。补中益气。
白面（六斤，作乞马）羊肉（二脚子，熟，切乞马）
上件，用好肉汤炒，葱、醋、盐一同调和。
<strong>搠罗脱因</strong>
系畏兀儿茶饭。补中益气。
白面（六斤，和，按作钱样）羊肉（二脚子，熟切）羊舌（二个，熟切）山药（一斤）蘑菇（半斤）胡萝卜（五个）糟姜（四两，切）
上件，用好酽肉汤同下、炒，葱、醋调和。
<strong>乞马粥</strong>
补脾胃，益气力。
羊肉（一脚子，卸成事件，熬成汤，滤净）粱米（二升，淘洗净）
上件，用精肉切碎乞马，先将米下汤内，次下乞马、米、葱、盐，熬成粥，或下圆米，或折米，或渴米皆可。
<strong>汤粥</strong>
补脾胃，益肾气。
羊肉（一脚子，卸成事件）
上件，熬成汤，滤净，次下粱米三升，作粥熟，下米、葱、盐，或下圆米、渴米、折米皆可。
<strong>粱米淡粥</strong>
补中益气。
粱米（二升）
右先将水滚过，澄清，滤净，次将米淘洗三、五遍，熬成粥，或下圆米、渴米、折米皆可。
<strong>河西米汤粥</strong>
补中益气。
羊肉（一脚子，卸成事件）河西米（二升）
右熬成汤，滤净，下河西米，淘洗净，次下细乞马、米、葱、盐，同熬成粥，或不用乞马亦可。
<strong>撒速汤</strong>
系西天茶饭名。治元脏虚冷，腹内冷痛，腰脊酸疼。
羊肉（二脚子，头蹄一副）草果（四个）官桂（三两）生姜（半斤）哈昔泥（如回回豆子两个大）
上件，用水一铁络，熬成汤，于石头锅内盛顿，下石榴子一斤，胡椒二两，盐少许，炮石榴子用小油一杓，哈昔泥如豌豆一块，炒鹅黄色微黑，汤末子油去净，澄清，用甲香、甘松、哈昔泥、酥油烧烟熏瓶，封贮任意。
<strong>炙羊心</strong>
治心气惊悸，郁结不乐。
羊心（一个，带系桶）咱夫兰（三钱）
上件，用玫瑰水一盏，浸取汁，入盐少许，签子签羊心，于火上炙，将咱夫兰汁徐徐涂之，汁尽为度，食之。安宁心气，令人多喜。
<strong>炙羊腰</strong>
治卒患腰眼疼痛者。
羊腰（一对）咱夫兰（一钱）
上件，用玫瑰水一杓，浸取汁，入盐少许，签子签腰子火上炙。将咱夫兰汁徐徐涂之，汁尽为度，食之。甚有效验。
<strong>攒鸡儿</strong>
肥鸡儿（十个，洗净，熟切攒）生姜汁（一合）葱（二两，切）姜末（半斤）小椒末（四两）面（二两，作面丝）
上件，用煮鸡儿汤炒，葱、醋入姜汁调和。
<strong>炒鹌鹑</strong>
鹌鹑（二十个，切成事件）萝卜（二个，切）姜末（四两）羊尾子（一个，各切如色数）面（二两，作面丝）
上件，用煮鹌鹑汤炒，葱、醋调和。
<strong>盘兔</strong>
兔儿（二个，切作事件）萝卜（二个，切）羊尾子（一个，切片）细料物（二钱）
上件，用炒，葱、醋调和，下面丝二两，调和。
<strong>河西肺</strong>
羊肺（一个）韭（六斤，取汁）面（二斤，打糊）酥油（半斤）胡椒（二两）生姜汁（二合）
上件，用盐调和匀，灌肺，煮熟，用汁浇食之。
<strong>姜黄腱子</strong>
羊腱子（一个，熟）羊肋枝（二个，截作长块）豆粉（一斤）白面（一斤）咱夫兰（二钱）栀子（五钱）
上件，用盐、料物调和，搽腱子，下小油炸。
<strong>鼓儿签子</strong>
羊肉（五斤，切细）羊尾子（一个，切细）鸡子（十五个）生姜（二钱）葱（二两，切）陈皮（二钱，去白）料物（三钱）
上件，调和匀，入羊白肠内，煮熟切作鼓样，用豆粉一斤，白面一斤，咱夫兰一钱，栀子三钱，取汁，同拌鼓儿签子，入小油炸。
<strong>带花羊头</strong>
羊头（三个，熟切）羊腰（四个）羊肚肺（各一具，煮熟切，攒胭脂染）生姜（四两）糟姜（二两，各切）鸡子（五个，作花样）萝卜（三个，作花样）
上件，用好肉汤炒，葱、盐、醋调和。
<strong>鱼弹儿</strong>
大鲤鱼（十个，去皮、骨、头、尾）羊尾子（二个，同剁为泥）生姜（一两，切细）葱（二两，切细）陈皮末（三钱）胡椒末（一两）哈昔泥（二钱）
上件，下盐，入鱼肉内拌匀，丸如弹儿，用小油炸。
<strong>芙蓉鸡</strong>
鸡儿（十个，熟攒）羊肚、肺（各一具，熟切）生姜（四两，切）胡萝卜（十个，切）鸡子（二十个，煎作饼，刻花样）赤根芫荽（打糁）胭脂栀子（染）杏泥（一斤）
上件，用好肉汤炒，葱、醋调和。
<strong>派饼儿</strong>
精羊肉（十斤，去脂膜筋，捶为泥）哈昔泥（三钱）胡椒（二两）荜拨（一两）芫荽末（一两）
上件，用盐调和匀，捻饼，入小油炸。
<strong>盐肠</strong>
<strong>羊苦（肠水洗净）</strong>
上件，用盐拌匀，风干，入小油炸。
<strong>脑瓦剌</strong>
熟羊胸子（二个，切薄片）鸡子（二十个，熟）
上件，用诸般生菜，一同卷饼。
<strong>姜黄鱼</strong>
鲤鱼（十个，去皮鳞）白面（二斤）豆粉（一斤）芫荽末（二两）
上件，用盐、料物淹拌过搽鱼，入小油炸熟，用生姜二两，切丝。芫荽叶，胭脂染，萝卜丝炒，葱调和。
<strong>攒雁</strong>
雁（五个，煮熟，切攒）姜末（半斤）
右用好肉汤炒，葱、盐调和。
<strong>猪头姜豉</strong>
猪头（二个，洗净，切成块）陈皮（二钱，去白）良姜（二钱）小椒（二钱）官桂（二钱）草果（五个）小油（一斤）蜜（半斤）
上件，一同熬成，次下芥末炒，葱、醋、盐调和。
<strong>蒲黄瓜齑</strong>
净羊肉（十斤，煮熟，切如瓜齑）小椒（一两）蒲黄（半斤）
上件，用细料物一两，盐同拌匀。
<strong>攒羊头</strong>
羊头（五个，煮熟攒）姜末（四两）胡椒（一两）
上件，用好肉汤炒，葱、盐、醋调和。
<strong>攒牛蹄</strong>
马蹄、熊掌一同。牛蹄（一副，煮熟，攒）姜末（二两）
上件，用好肉汤同炒，葱、盐调和。
<strong>细乞思哥</strong>
羊肉（一脚子，煮熟，切细）萝卜（二个，熟，切细）羊尾子（一个，熟切）哈夫儿（二钱）
上件用好肉汤同炒，葱调和。
<strong>肝生</strong>
羊肝（一个，水浸，切细丝）生姜（四两，切细丝）萝卜（二个，切细丝）香菜蓼子（各二两，切细丝）
上件，用盐、醋、芥末调和。
<strong>马肚盘</strong>
马肚肠（一副，煮熟，切）芥末（半斤）
上件，将白血灌肠，刻花样，涩脾，和脂剁心子攒成炒，葱、盐、醋、芥末调和。
<strong>炸儿</strong>
系细项。
儿（二个，卸成各一节）哈昔泥（一钱）葱（一两，切细）
上件，用盐一同淹拌，少时，入小油炸熟。次用咱夫兰二钱，水浸汁，下料物、芫荽末，同糁拌。
<strong>熬蹄儿</strong>
羊蹄（五副，退洗净，煮软，切成块）姜末（一两）料物（五钱）
上件，下面丝炒，葱、醋、盐调和。
<strong>熬羊胸子</strong>
羊胸子（二个，退毛洗净，煮软，切作色数块）姜末（二两）料物（五钱）
上件，用好肉汤，下面丝炒，葱、盐、醋调和。
<strong>鱼</strong>
新鲤鱼（五个，去皮、骨、头、尾）生姜（二两）萝卜（二个）葱（一两）香菜蓼子（各切如丝）胭脂（打糁。）
上件，下芥末炒，葱、盐、醋调和。
<strong>红丝</strong>
羊血同白面（依法煮熟）生姜（四两）萝卜（一个）香菜蓼子（各一两，切细丝）
上件，用盐、醋、芥末调和。
<strong>烧雁</strong>
烧、烧鸭子等同。
雁（一个，去毛、肠、肚，净）羊肚（一个，退洗净，包雁）葱（二两）芫荽末（一两）
上件，用盐同调，入雁腹内烧之。
<strong>烧水札</strong>
水札（十个，洗净）芫荽末（一两）葱（十茎）料物（五钱）
上件，用盐同拌匀烧，或以肥面包水扎，就笼内蒸熟亦可。或以酥油水和面包水扎，入炉内炉熟亦可。
<strong>柳蒸羊</strong>
羊（一口，带毛）
上件，于地上作炉，三尺深，周回以石，烧令通赤，用铁芭盛羊上，用柳子盖覆，土封，以熟为度。
<strong>仓馒头</strong>
羊肉羊脂葱生姜陈皮（各切细）
上件，入料物、盐、酱，拌和为馅。
<strong>鹿奶肪馒头</strong>
或作仓馒头，或做皮薄馒头皆可。
鹿奶肪羊尾子（各切如指甲片）生姜陈皮（各切细）
上件，入料物、盐，拌和为馅。
<strong>茄子馒头</strong>
羊肉羊脂羊尾子葱陈皮（各切细）嫩茄子（去穣）
上件，同肉作馅，却入茄子内蒸，下蒜酪、香菜末，食之。
<strong>剪花馒头</strong>
羊肉羊脂羊尾子葱陈皮（各切细）
上件，依法入料物、盐、酱拌馅包馒头，用剪子剪诸般花样，蒸，用胭脂染花。
<strong>水晶角儿</strong>
羊肉羊脂羊尾子葱陈皮生姜（各切细）
上件，入细料物、盐、酱拌匀，用豆粉作皮包之。
<strong>酥皮奄子</strong>
羊肉羊脂羊尾子葱陈皮生姜（各切细或下瓜哈孙--系山丹根）
上件，入料物、盐、酱拌匀，用小油、米粉与面，同和作皮。
<strong>撇列角儿</strong>
羊肉羊脂羊尾子新韭（各切细）
上件，入料物、盐、酱拌匀，白面作皮，上炮熟，次用酥油、蜜，或以葫芦瓠子作馅亦可。
<strong>莳萝角儿</strong>
羊肉羊脂羊尾子葱陈皮生姜（各切细）
上件，入料物、盐、酱拌匀，用白面、蜜与小油拌入锅内，滚水搅熟作皮。
<strong>天花包子</strong>
或作蟹黄亦可。藤花包子一同。
羊肉羊脂羊尾子葱陈皮生姜（各切细）天花（滚水烫熟，洗净，切细）
上件，入料物、盐、酱拌馅，白面作薄皮，蒸。
<strong>荷莲兜子</strong>
羊肉（三脚子，切）羊尾子（二个，切）鸡头仁（八两）松黄（八两）八檐仁（四两）蘑菇（八两）杏泥（一斤）胡桃仁（八两）必思答仁（四两）胭脂（一两）栀子（四钱）小油（二斤）生姜（八两）豆粉（四斤）山药（三斤）鸡子（三十个）羊肚肺（各二副）苦肠（一副）葱（四两）醋（半瓶）芫荽叶
上件，用盐、酱、五味调和匀，豆粉作皮，入盏内蒸，用松黄汁浇食。
<strong>黑子儿烧饼</strong>
白面（五斤）牛奶子（二升）酥油（一斤）黑子儿（一两，微炒）
上件，用盐、减少许，同和面作烧饼。
<strong>牛奶子烧饼</strong>
白面（五斤）牛奶子（二斤）酥油（一斤）茴香（一两，微炒）
上件，用盐、减少许，同和面作烧饼。
<strong>饼</strong>
经卷儿一同。
白面（十斤）小油（一斤）小椒（一两，炒去汁）茴香（一两，炒）
上件，隔宿用酵子、盐、减、温水，一同和面。次日入面接肥，再和成面。每斤作二个，入笼内蒸。
<strong>颇儿必汤</strong>
即羊辟膝骨。
主男女虚劳，寒中，羸瘦，阴气不足。利血脉，益经气。
颇儿必三四十个，水洗净。
上件，用水一铁络，同熬。四分中熬取一分，澄滤净，去油去滓，再凝定。如欲食，任意多少。
米哈讷关列孙
治五劳七伤，藏气虚冷。常服补中益气。
羊后脚一个（去筋膜，切碎）
上件，用净锅内干熟。令盖封闭，不透气，后用净布绞纽取汁。
