<strong>牛肉</strong>
味甘，平，无毒。主消渴，止泄，安中益气，补脾胃。
<strong>牛髓</strong>
补中，填精髓。
<strong>牛酥</strong>
凉，益心肺，止渴、嗽，润毛发，除肺痿，心热吐血。
<strong>牛酪</strong>
味甘酸，寒，无毒。主热毒，止消渴，除胸中虚热，身面热疮。
<strong>牛乳腐</strong>
微寒，润五脏，利大小便，益十二经脉，微动气。
<strong>羊肉</strong>
味甘，大热，无毒。主暖中，头风，大风，汗出，虚劳，寒冷，补中益气。
<strong>羊头</strong>
凉，治骨蒸，脑热，头眩，瘦病。
<strong>羊心</strong>
主治忧恚，膈气。
<strong>羊肝</strong>
性冷，疗肝气虚热，目赤暗。
<strong>羊血</strong>
主治女人中风、血虚，产后血晕，闷欲绝者，生饮一升。
<strong>羊五脏</strong>
补人五脏。
<strong>羊肾</strong>
补肾虚，益精髓。
<strong>羊骨</strong>
热，治虚劳，寒中，羸瘦。
<strong>羊髓</strong>
味甘，温。主治男女伤中，阴气不足，利血脉，益经气。
<strong>羊脑</strong>
不可多食。
<strong>羊酪</strong>
治消渴，补虚乏。
<strong>黄羊</strong>
味甘，温，无毒。补中益气，治劳伤虚寒。其种类数等成群，至于千数。
<strong>白黄羊</strong>
生于野草内。
<strong>黑尾黄羊</strong>
生于沙漠中。能走善卧，行走不成群。其脑不可食，髓骨可食，能补益人。煮汤无味。
<strong>山羊</strong>
味甘，平，无毒。补益人，生山谷中。
<strong>兽品</strong>
味甘，平，无毒。补五劳七伤，温中益气。其肉稍腥。
<strong>马肉</strong>
味辛苦，冷，有小毒。主热，下气，长筋骨，强腰膝，壮健轻身。
<strong>马头骨</strong>
作枕令人少睡。
<strong>马肝</strong>
不可食。
<strong>马蹄</strong>
白者治妇人漏下，白崩；赤者治妇人赤崩。
<strong>白马茎</strong>
味咸甘，无毒。主伤中，脉绝，强志，益气，长肌肉，令人有子，能壮盛阴气。
<strong>马心</strong>
主喜忘。马肉内有生黑墨汁者，有毒，不可食。白马多有之。
<strong>马乳</strong>
性冷，味甘。止渴，治热。有三等，（一名升坚，一名晃禾儿，一名窗兀。）以升坚为上。
<strong>野马肉</strong>
味甘，平，有毒。壮筋骨。与家马肉颇相似，其肉落地不沾沙，然不宜多食。
<strong>象肉</strong>
味淡。不堪食，多食令人体重。胸前小横骨，令人能浮水。身有百兽肉，皆有分段，惟鼻是本肉。
<strong>象牙</strong>
无毒。主诸铁及杂物入肉，刮取屑，细研和水傅疮上即出。
<strong>驼肉</strong>
治诸风，下气，壮筋骨，润皮肤，疗一切顽麻风痹，肌肤紧急，恶疮肿毒。
<strong>驼脂</strong>
在两峰内，有积聚者，酒服之良。
<strong>驼乳</strong>
（系爱剌。）
性温，味甘。补中益气，壮筋骨，令人不饥。
<strong>野驼</strong>
味甘，温平，无毒。治诸风，下气，壮筋骨，润皮肤。
<strong>驼峰</strong>
治虚劳风。有冷积者，用葡萄酒温调峰子油，服之良。好酒亦可。
<strong>熊肉</strong>
味甘，无毒。主风痹，筋骨不仁。若腹中有积聚，寒热羸瘦者，不可食之，终身不除。
<strong>熊白</strong>
凉，无毒。治风补虚损，杀劳虫。
<strong>熊掌</strong>
食之可御风寒。此是八珍之数，古人最重之。十月勿食之，损神。
<strong>驴肉</strong>
味甘，寒，无毒。治风狂忧愁不乐，安心气，解心烦。
<strong>头肉</strong>
治多年消渴，煮食之良。乌驴者，尤佳。
<strong>脂</strong>
和乌梅作丸，治久疟。
<strong>野驴</strong>
性味同。比家驴鬃尾长，骨骼大。食之能治风眩。
<strong>麋肉</strong>
味甘，温，无毒。益气补中，治腰脚无力。不可与野鸡肉及虾、生菜、梅、李果实同食，令人病。
<strong>麋脂</strong>
味辛，温，无毒。主痈肿恶疮，风痹，四肢拘缓。通血脉，润泽皮肤。
<strong>麋皮</strong>
作靴能除香港脚。
<strong>鹿肉</strong>
味甘，温，无毒。补中，强五脏，益气。
<strong>鹿髓</strong>
甘，温。主男女伤中，绝脉，筋急，咳逆，以酒服之。
<strong>鹿头</strong>
主消渴，夜梦见物。
<strong>鹿蹄</strong>
主脚膝疼痛。
<strong>鹿肾</strong>
主温中，补肾，安五脏，壮阳气。
<strong>鹿茸</strong>
味甘，微温，无毒。主漏下恶血，寒热惊痫，益气强志，补虚羸，壮筋骨。
<strong>鹿角</strong>
微咸，无毒。主恶疮痈肿，逐邪气，除小腹血急痛，腰脊痛及留血在阴中。
<strong>獐肉</strong>
温。主补益五脏。《日华子》云∶肉无毒。八月至腊月食之，胜羊肉；十二月以后至七月食之，动气。道家多食，言无禁忌也。
<strong>犬肉</strong>
味咸，温，无毒。安五脏，补绝伤，益阳道，补血脉，浓肠胃，实下焦，填精髓。黄色犬肉尤佳。不与蒜同食，必顿损人。九月不宜食之，令人损神。
<strong>犬四脚蹄</strong>
煮饮之，下乳汁。
<strong>猪肉</strong>
味苦，无毒。主闭血脉，弱筋骨，虚肥人。不可久食，动风。患金疮者，尤甚。
<strong>猪肚</strong>
主补中益气，止渴。
<strong>猪肾</strong>
冷。和理肾气，通利膀胱。
<strong>猪四蹄</strong>
小寒。主伤挞诸败疮，下乳。
<strong>野猪肉</strong>
味苦，无毒。主补肌肤，令人虚肥。雌者肉更美，冬月食。橡子肉色赤，补人五脏，治肠风泻血，其肉味胜家猪。
<strong>江猪</strong>
味甘，平，无毒。然不宜多食，动风气，令人体重。
<strong>獭肉</strong>
味咸，平，无毒。治水气胀满。疗瘟疫病，诸热毒风，咳嗽劳损。不可与兔同食。
<strong>獭肝</strong>
甘，有毒。治肠风下血及主疰病相染。
<strong>獭皮</strong>
饰领袖则尘垢不着。如风沙翳目，以袖拭之即出。又鱼刺鲠喉中不出者，取獭爪爬项下即出。
<strong>虎肉</strong>
味咸酸，平，无毒。主恶心欲呕，益气力。食之入山，虎见则畏，辟三十六种魅。
<strong>虎眼睛</strong>
主疟疾，辟恶，止小儿热惊。
<strong>虎骨</strong>
主除邪恶气，杀鬼疰毒，止惊悸。主恶疮鼠，头骨尤良。
<strong>豹肉</strong>
味酸，平，无毒。安五脏，补绝伤，壮筋骨，强志气。久食令人猛健忘，性粗疏，耐寒暑。正月勿食之，伤神。唐本注云∶车驾卤簿用豹尾，取其威重为可贵也。
<strong>土豹脑子</strong>
可治腰疼。
<strong>子</strong>
味甘，平，无毒。补益人。
<strong>麂肉</strong>
味甘，平，无毒。主五痔，多食能动人痼疾。
<strong>麝肉</strong>
无毒，性温。似獐肉而腥，食之不畏蛇毒。
<strong>狐肉</strong>
温，有小毒。《日华子》云∶性暖，补虚劳，治恶疮疥。
<strong>犀牛肉</strong>
味甘，温，无毒。主诸兽蛇虫蛊毒，辟瘴气，食之入山不迷其路。
<strong>犀角</strong>
味苦咸，微寒，无毒。主百毒蛊疰，邪鬼瘴气，杀钩吻、鸩羽、蛇毒。疗伤寒、瘟疫。犀有数等∶山犀、通天犀、辟尘犀、水犀、镇帷犀。
<strong>野狼肉</strong>
味咸，性热，无毒。主补益五脏，浓肠胃，填精髓。腹有冷积者，宜食之。味胜狐、犬肉。
<strong>野狼喉嗉皮</strong>
熟成皮条，勒头去头痛。
<strong>野狼皮</strong>
熟作番皮，大暖。
<strong>野狼尾</strong>
马胸堂前带之，辟邪，令马不惊。
<strong>野狼牙</strong>
带之辟邪。
<strong>兔肉</strong>
味辛，平，无毒。补中益气。不宜多食，损阳事，绝血脉，令人痿黄。不可与姜、橘同食，令人患卒心痛。妊娠不可食，令子缺唇。二月不可食，伤神。
<strong>兔肝</strong>
主明目。
腊月兔头及皮毛
烧灰，酒调服之，治难产，胞衣不出，余血不下。
<strong>塔剌不花</strong>
一名土拨鼠。
味甘，无毒。主野鸡疮，煮食之宜人。生山后草泽中。北人掘取以食，虽肥，煮则无油，汤无味。多食难克化，微动气。
<strong>皮</strong>
作番皮，不湿透，甚暖。
<strong>头骨</strong>
去下颏肉，令齿全，治小儿无睡，悬之头边，即令得睡。
<strong>獾肉</strong>
味甘，平，无毒。治上气咳逆，水胀不差，作羹食良。
<strong>野狸</strong>
味甘，平，无毒。主治鼠，恶疮，头骨尤良。
<strong>黄鼠</strong>
味甘，平，无毒。多食发疮。
<strong>猴肉</strong>
味酸，无毒。主治诸风，劳疾。酿酒尤佳。
