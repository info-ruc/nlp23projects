<strong>天鹅</strong>
味甘，性热，无毒。主补中益气。鹅有三、四等，金头鹅为上，小金头鹅为次。
有花鹅者，有一等鹅不能鸣者，飞则翎响，其肉微腥，皆不及金头鹅。
<strong>鹅</strong>
味甘，平，无毒。利五脏，主消渴。孟诜云∶肉性冷，不可多食，亦发痼疾。《日华子》云∶苍鹅性冷有毒，食之发疮。白鹅无毒，解五脏热，止渴。脂润皮肤，主治耳聋。
鹅弹补五脏，益气。有痼疾者，不宜多食。
<strong>雁</strong>
味甘，平，无毒。主风挛拘急，偏枯，气不通利，益气，壮筋骨，补劳瘦。
<strong>雁骨灰</strong>
和米泔洗头，长发。
<strong>雁膏</strong>
治耳聋，亦能长发。
<strong>雁脂</strong>
补虚羸，令人肥白。六月、七月勿食雁，令人伤神。
<strong>禽品</strong>
味甘，温，无毒。补中益气，食之甚有益人，炙食之味尤美。然有数等，白、黑头、胡，其肉皆不同。
<strong>髓</strong>
味甘美，补精髓。
<strong>水札</strong>
味甘，平，无毒。补中益气。宜炙食之，甚美。
<strong>丹雄鸡</strong>
味甘，平，微温，无毒。主妇人崩中漏下赤白，补虚，温中，止血。
<strong>白雄鸡</strong>
味酸，无毒。主下气，疗狂邪，补中，安五脏，治消渴。
<strong>乌雄鸡</strong>
味甘酸，无毒。主补
中，止痛，除心腹恶气。虚弱者，宜食之。
<strong>乌雌鸡</strong>
味甘，温，无毒。主风寒湿痹，五缓
六急，中恶，腹痛及伤折骨疼，安胎血，疗乳难。
<strong>黄雌鸡</strong>
味酸，平，无毒。主伤中，消
渴，小便数，不禁，肠，泄痢，补五脏。先患骨热者，不可食。
<strong>鸡子</strong>
益气，多食令人
有声。主产后痢，与小儿食之止痢。《日华子》云∶鸡子，镇心，安五脏。其白微寒，疗目赤热痛，除心下伏热，止烦满、咳逆。
<strong>野鸡</strong>
味甘酸，微寒，有小毒。主补中益气，止泄痢。久食令人瘦。九月至十一月食之，稍有益，他月即发五痔及诸疮，亦不可与胡桃及菌子、木耳同食。
<strong>山鸡</strong>
味甘，温，有小毒。主五脏气喘不得息者，如食法服之。然久食能发五痔，与荞麦面同食生虫。今辽阳有食鸡，味甚肥美；有角鸡，味尤胜诸鸡肉。
<strong>鸭肉</strong>
味甘，冷，无毒。补内虚，消毒热，利水道及治小儿热惊痫。
<strong>野鸭</strong>
味甘，微寒，无毒。补中益气，消食，和胃气，治水肿。绿头者为上，尖尾者为次。
<strong>鸳鸯</strong>
味咸，平，有小毒。主治疮。若夫妇不和者，作羹私与食之，即相爱。
<strong>禽品</strong>
味甘，平，无毒。治惊邪。
<strong>鹁鸽</strong>
味咸，平，无毒。调精益气，解诸毒药。
<strong>鸠肉</strong>
味甘，平，无毒。安五藏，益气明目，疗痈肿，排脓血。
<strong>鸨肉</strong>
味甘，平，无毒。补益人。其肉粗味美。
<strong>寒鸦</strong>
味酸咸，平，无毒。主瘦病，止咳嗽，骨蒸羸弱者。
<strong>鹌鹑</strong>
味甘，温平，无毒。益气，补五脏，实筋骨，耐寒暑，消结热，酥煎食之，令人
肥下焦。四月以前未可食。
<strong>雀肉</strong>
味甘，无毒，性热。壮阳道，令人有子。冬月者良。
<strong>蒿雀</strong>
味甘，温，无毒。食之益阳道，美于诸雀。
