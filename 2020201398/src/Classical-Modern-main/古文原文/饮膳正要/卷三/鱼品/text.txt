<strong>鲤鱼</strong>
味甘，寒，有毒。主咳逆上气，黄胆，止渴，安胎。治水肿，香港脚。天行病后不可食，有宿瘕者不可食。
<strong>鲫鱼</strong>
味甘，温平，无毒。调中，益五脏。和菜作羹食良，患肠风，痔下血宜食之。
<strong>鲂鱼</strong>
甘，温平，无毒。补益与鲫鱼同功。若作脍食，助脾胃。不可与疳痢人食。
<strong>白鱼</strong>
味甘，平，无毒。开胃下食，去水气。久食发病。
<strong>黄鱼</strong>
味甘，有毒。发风动气，不可与荞面同食。
<strong>青鱼</strong>
味甘，平，无毒。南人作。不可与芫荽、面酱同食。
<strong>鱼</strong>
味甘，寒，有毒。勿多食，目赤、须赤者，不可食。
<strong>沙鱼</strong>
味甘咸，无毒。主心气鬼疰、蛊毒、吐血。
<strong>鳝鱼</strong>
味甘，平，无毒。主湿痹。天行病后，不可食。
<strong>鲍鱼</strong>
味腥臭，无毒。主坠蹶折瘀血，痹在四肢不散者，及治妇人崩血不止。
<strong>河鱼</strong>
味甘，温。主补虚，去湿气，治腰、脚、痔等疾。
<strong>石首鱼</strong>
味甘，无毒。开胃益气。干而味咸者，名为鲎。
<strong>阿八儿忽鱼</strong>
味甘，平，无毒。利五脏，肥美人，多食难克化，脂黄肉粗，无鳞，骨止有脆骨。胞可作膘胶，甚粘。膘与酒化服之，消破伤风。其鱼大者有一二丈长，一名鲟鱼，又名鱼。生辽阳东北海河中。
<strong>乞里麻鱼</strong>
味甘，平，无毒。利五脏，肥美人。脂黄肉稍粗。脆亦作膘。其鱼大者，有五六尺长，生辽阳东北海河中。
<strong>鳖肉</strong>
味甘，平，无毒。下气，除骨节间劳热结实壅塞。
<strong>蟹</strong>
味咸，有毒。主胸中邪热结痛，通胃气，调经脉。
<strong>虾</strong>
味甘，有毒。多食损人。无须者，不可食。
<strong>螺</strong>
味甘，大寒，无毒。治肝气热，止渴，解酒毒。
<strong>蛤蜊</strong>
味甘，大寒，无毒。润五脏，止渴，平胃，解酒毒。
<strong>鱼品</strong>
味苦，平，无毒。理胃气，实下焦。
<strong>蚌</strong>
冷，无毒。明目，止消渴，除烦，解热毒。
<strong>鲈鱼</strong>
平。补五脏，益筋骨，和肠胃，治水气，食之宜人。
