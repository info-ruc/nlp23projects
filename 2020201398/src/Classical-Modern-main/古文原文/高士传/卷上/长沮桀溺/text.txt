长沮桀溺者，不知何许人也。耦而耕。孔子过之，使子路问津焉。长沮曰： 夫执舆者为谁？ 子路曰： 是孔丘。 曰： 是鲁孔丘欤？ 曰： 是也。 是知津矣，问於桀溺。曰： 子为谁？ 曰： 为仲由。 曰： 是鲁孔丘之徒与？ 对曰： 然。 曰： 滔滔者天下皆是也，而谁与易之？且而与其从避人之士，岂若从避世之士哉！ 耰而不辍。子路以告孔子，孔子怃然曰： 鸟兽不可与同群，吾非斯人之徒而谁与？天下有道，丘不与易也。 
