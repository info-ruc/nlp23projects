任棠字季卿，少有奇节，以《春秋》教授，隐身不仕。宠参为汉阳太守，到，先就家俟焉。棠不与言，但以韭一本、水一盂置户屏前，自抱孙儿伏於户下。主簿白以为倨傲，参思其为意，良久曰： 棠置一盂水者，欲谕太守清也；投一本韭者，欲谕太守击强宗也；抱孙儿当户者，欲谕太守开门恤幼也。 终，参去不言。诏徵不至，及卒，乡人图画其形，至今称任徵君也。
