陈仲子者，齐人也。其兄戴为齐卿，食禄万钟。仲子以为不义，将妻子适楚，居於陵，自谓於陵仲子。穷不苟求，不义之食不食。遭岁饥，乏粮三曰，乃匍匐而食井上李实之虫者，三咽而能视身。自织履，妻擘纟卢以易衣食。楚王闻其贤，欲以为相，遣使持金百镒，至於陵聘仲子。仲子入谓妻曰： 楚王欲以我为相。今曰为相，明曰结驷连骑，食方丈於前，意可乎？ 妻曰： 夫子左琴右书，乐在其中矣。结驷连骑，所安不过容膝，食方丈於前，所甘不过一肉。今以容膝之安，一肉之味，而怀楚国之忧。乱世多害，恐先生不保命也！ 於是出谢使者，遂相与逃去，为人灌园。
