黄石公者，下邳人也，遭秦乱，自隐姓名，时人莫知者。初张良易姓为长，自匿下邳，步游沂水圯上，与黄石公相遇。未谒，黄石公故坠履圯下，顾谓良曰： 孺子取履！ 良素不知诈，愕然欲殴之，为其老人也，强忍下取履。因跪进焉，公以足受，笑而去，良殊惊。公行里所还，谓良曰： 孺子可教也。后五曰平明，与我期此。 良愈怪之，复跪曰： 诺！ 五曰平旦，良往，公怒曰： 与老人期，何后也？ 后五曰早会，良鸡鸣往，公又先在，复怒曰： 何后也！ 后五曰早会，良夜半往。有顷，公亦至，喜曰： 当如是。 乃出一编书与良，曰： 读是，则为王者师矣。后十三年，孺子见济北谷城山下黄石，即我矣。 遂去不见。良旦视其书，乃是太公兵法。良异之，因讲习以说，他人皆不能用。后与沛公遇於陈留，沛公用其言，辄有功。后十三年，从高祖退济北谷城山下，得黄石，良乃宝祠之。及良死，与石并葬焉。
