少帝坐膝，太子牵裾。卫懿好鹤，鲁隐观鱼。
蔡伦造纸，刘向校书。朱云折槛，禽息击车。
耿恭拜井，郑国穿渠。国华取印，添丁抹书。
细侯竹马，宗孟银鱼。管宁割席，和峤专车。
渭阳袁湛，宅相魏舒。永和拥卷，次道藏书，
镇周赠帛，虙子驱车。廷尉罗雀，学士焚鱼。
冥鉴季达，预识卢储。宋均渡虎，李白乘驴。
仓颉造字，虞卿著书。班姬辞辇，冯诞同舆。
