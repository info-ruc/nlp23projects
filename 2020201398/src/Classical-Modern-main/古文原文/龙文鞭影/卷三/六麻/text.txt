万石齐氏，三戟崔家。退之驱鳄，叔敖埋蛇。
虞诩易服，道济量沙。伋辞馈肉，琼却饷瓜。
祭遵俎豆，柴绍琵琶。法常评酒，鸿渐论茶。
陶怡松菊，田乐烟霞。孟邺九穗，郑珏一麻。
颜回练马，乐广杯蛇。罗珦持节，王播笼纱。
能言李泌，敢谏香车。韩愈辟佛，傅奕除邪。
春藏足垢，邕嗜疮痂。薛笺成彩，江笔生花。
班昭汉史，蔡琰胡笳。凤凰律吕，鹦鹉琵琶。
渡传桃叶，村名杏花。
