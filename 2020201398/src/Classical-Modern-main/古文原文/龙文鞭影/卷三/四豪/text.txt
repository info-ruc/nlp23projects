禹承虞舜，说相殷高。韩侯敝袴，张禄绨袍。
相如题柱，韩愈焚膏。捐生纪信，争死孔褒。
孔璋文伯，梦得诗豪。马援矍铄，巢父清高。
伯伦鸡肋，超宗凤毛。服虔赁作，车胤重劳。
张仪折竹，人末燃蒿。贺循冰玉，公瑾醇醪。
庞公休畅，刘子高操。季札挂剑，吕虔赠刀。
来护卓荦，梁竦矜高。壮心处仲，操行陈陶。
字荆爽迈，孝伯清操。李订六逸，石与三豪。
郑弘还箭，元性成刀。刘殷七业，何点三高。
